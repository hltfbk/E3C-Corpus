{
  "authors": [
    {
      "author": "Sanchez"
    }
  ],
  "doi": "",
  "publication_date": "2014-04-11",
  "id": "EU100137",
  "url": "https://docenciabasurto.osakidetza.net/pluginfile.php/616/mod_resource/content/1/CasoClinico_Euskera.pdf",
  "source": "SAIO-KLINIKOAK",
  "source_url": "https://docenciabasurto.osakidetza.net",
  "licence": "eu",
  "language": "eu",
  "type": "journal",
  "description": "",
  "text": "25 urteko pazientea, kanpoko zentro batean diagnostikatutako ezkerreko bularreko kartzinoma bategatik kontsulta egiten duena.\nAURREKARIAK\nFamilia-aurrekariak:\n-Amak alde bietako bularreko kartzinoma (33 urterekin diagnostikatuta).\n-2 izebak eta aitaldeko amonak bularreko kartzinoma.\nAurrekari mediko-kirurgikoak: oraingo episodiorako interesik gabe.\nAurrekari ginekologiko obstetrikoak:\nNuligesta M: 11 TM: erregularra AM: ASH\nGAUR EGUNEKO GAIXOTASUNA\nNoduluaren autopalpazioa ezkerreko bularrean. Jariorik ez titiburutik. Bestelako klinikarik gabe.\nMIAKETA\n-4X3cm-ko nodulua ezkerreko bularreko kanpoko beheko koadrantean(CIE). Eskuineko bularra, normal. Besapeak (-).\nIRUDI-PROBAK\nBularretako ekografia, mamografia:\n-Ezkerreko bularra: Masa kanpoko beheko koadrantean(CIE), inguru irregularrak eta egitura heterogeneoa dituena, hedadura duktalarekin areola atzeko zonarantz; gehieneko diametroa 6 cm-koa da.\n-Eskuineko bularra: mikrokaltzifikazio-metaketa barneko goiko koadrantean(CSI).\n-Ezkerreko besapea: itxura patologikoko adenopatia.-Eskuineko besapea:aurkikuntza patologikorik ez.\nEMN\nEskuineko bularra (kaptazio patologikoko zenbait foku):\n-Barneko goiko koadrantean(CSI): 1,6cm-ko lesioa\n-Koadrante arteko sakoneko zonan(IC): 4mm-ko nodulu txikia, toraxeko paretatik 10mm-ra.\n-Koadrante arteko kanpoko zonan (ICE): 1,7cm-ko nodulua, toraxeko paretatik 4mm-ra.\n-Kanpoko beheko sakoneko koadrantean (CIE):inguru irregularretako nodulua, 1,9cm-koa, pareta ondoan.\nEzkerreko bularra-8-10cm-ko MASA handia, kanpoko beheko koadrantea betetzen duena.\n-Barneko beheko koadrantean (CII): 5mm-ko nodulua.\nEzkerreko besape-eremua:\n-Adenopatia patologikoak.\nANATOMIA PATOLOGIKOA\n-Orratz lodiko biopsia (BAG) ezkerreko bularrean: Kartzinoma duktal infiltratzailea, II. maila histologikoa. Inbasio baskular linfatikoa.\n-Hutsaren bidez lagundutako biopsia (BAV), eskuineko bularreko estereotaxiagatik: kartzinoma duktal infiltratzailea, maila nuklear altuko kartzinoma intraduktalarekin, komedonekrosia lotuta duela.\n-Orratz lodiko biopsia (BAG) ezkerreko besapean: kartzinoma duktalaren metastasia.\nIMMUNOHISTOKIMIKA\n-Estrogeno-hartzaileak: negatiboa\n-Progesterona-hartzaileak: negatiboa\nNegatibo hirukoitza\n-Her2 genearen anplifikaziorik ez.\n-Ki67: Positibitatea (% 40)\n-p53: positiboa maila handian (% 90)\n-Ck 19: positibitate moderatua (% 80)\nHEDADURA-AZTERKETA\n-Torax, abdomen eta pelbiseko OTA: distantziako barreiadura-zeinurik gabe.\n-Hezur-gammagrafia: metastasiaren iradokitze-zeinurik gabe.\nTRATAMENDUA\n1.-Obozito-kontserbazioa\n2.-Kimioterapia neoadjubantea\n3.-Kirurgia (Bularreko Patologiako eta Kirurgia Plastikoko Unitatea)\n4.-Psikoonkologia\n5.-Errehabilitazioa\n6.-Erradioterapia\n7.-Azterketa genetikoa"
}