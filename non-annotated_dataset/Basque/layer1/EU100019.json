{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100019",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "NEUROLOGIA\nALTA ARRAZOIA.\nHobekuntza/azterketa diagnostikoaren bukaera.\nOSPITALERATZEKO ARRAZOIA.\nGertakariaren azterketa eta balorazioa: inguruarekiko deskonexioa, hurrupatze-mugimendu eta gorputz-adarren astinaldi klonikoekin batera; \" minutu batzuk \" irauten duen gertakari kritikoa, ondoren pazientea txundidura-egoeran gelditu da. * Krisia berriz gertatu da biharamunean eta ospitaleko Larrialdietako Zerbitzura ekarri dute.\nAURREKARIAK.\nMEDIKOAK: sindrome depresiboa.\nHTA. 2004ko irailean erradioterapiaren bidez trataturiko prostatako neoplasia.\nEskuineko birikaren goiko lobuluko pneumonia 2008an.\nBeste batzuk: errefluxu gastroesofagikoa; lepoaldeko minak; glaukoma/ezkerreko begiko katarata.\nLehenengo gertakari konbultsiboa aurtengo otsailaren 11n.\nKIRURGIKOAK: presio normaleko hidrozefaliagatiko interbentzio kirurgikoa (balbula-eramailea/deribazio bentrikulu-peritoneala).\nEskuineko begi-lausoaren interbentzioa 2009an.\nKolezistektomia 2009an; giltzurrungaineko kistea/ezker iztaiko herniorrafia/erretina askatzea.\nTRATAMENDUAN ONDORENGO BOTIKEKIN\n- Lebetirazepam 500 mg/12 h.\n- Karvezide ® 300/25: 1 konpr. goizean.\n- Omeprazol 20: 1 konp. goizean.\n- Artedil ® 10: 1 konpr. goizean.\n- Trankimazin ® 0,50: 1 konpr. goizean, 1 eguerdian, 1 gauean (1-1-1).\n- Lantanon ® 10: 1 konpr. goizean, 1 eguerdian, 1 gauean (1-1-1).\nAZTERKETA FISIKOA.\nT, 36,7 ºC; TA, 136/89 mm Hg; bihotz-maiztasuna, 103 tau/min; arnas maiztasuna: 16 arnas/min.\nO2Sat,% 98; glukosa, 143 mg/dl.\nKontziente eta ondo orientatua; ondo hidratatua eta perfusio ona, eupneiko dago eta kolore ona du.\nBurua eta lepoa: lepoaldeko murmuriorik gabe.\nBihotz-auskultazioa: erritmikoa, murmuriorik gabea.\nBirika-auskultazioa: bi biriken aireztatze egokia.\nSabela: ebakuntzen orbainak; biguna, erraz beheratzen dena, ez mingarria haztatzean, peritoneoko narritaduraren seinalerik gabea.\nEz da masarik haztatzen.\nGorputz-adarrak: ez edema ezta tronbosi sakon benosoaren zeinurik ere.\nPultsu periferikoak badaude eta simetrikoak dira.\nAZTERKETA NEUROLOGIKOA.\nKontziente, eta ondo orientatua espazio eta denboran.\nHizketaldia: normala.\nGarondoko zurruntasunik ez.\nPupilak: isokorikoak eta normal erreakzionatzen dutenak.\nNistagmorik ez.\nGainerako bikote kranialak: normalak.\nIndarra: normala.\nUkimenezko sentikortasuna: normala.\nOin-zolako erreflexua bi oinetan flexioan.\nIbilera zertxobait apraxo-ataxikoa.\nRomberg-a: negatiboa.\nDismetriarik ez.\nPROBA OSAGARRIAK.\nLABORATEGIA.\nBiokimika orokorra: bilirrubina totala 0,80; kreatinina 0,90; urea 48; Cl 98; Na 135; K 3,70; kolesterola 205.\nEntzimak: fosfatasa alkalinoa 54; gamma GT, 19; GOT, 16; GPT, 20; LDH, 114.\nHormonak: B12 bitamina 379; folatoak 8,8.\nHemograma: hematieak, 4,58 milioi; hemoglobina, 13,5; hematokritoa,% 40,2; batez besteko bolumen korpuskularra (VCM), 85,8; plaketak, 251.000; leukozitoek formula normala dute, 7.780.\nJalkiera-abiadura, 16 lehenengo orduan.\nEKG: erritmo sinusala, 103 tau/min.\nTORAXEKO ERRADIOGRAFIA.\nBihotz-biriketako alteraziorik gabea.\nDeribazio bentrikulu-peritonealeko kateterra.\nOTA BIDEZKO GARUNEKO AZTERKETA.\nAtrofia orokor kortiko-subkortikala, pazientearen adinarekin bat datorrena.\nDeribazio bentrikulu-peritonealaren kateterra kokapen egokian; sarrera eskuineko lobulu parietalean du eta muturra alboko ezker-bentrikuluan.\nHidrozefalia-zeinurik ez.\nEz da odoljario axial edo estraaxialen irudirik ikusten; ezta patologia iskemiko akutuaren zeinu erradiologikorik ere.\nHezur-egitura mantentzen du.\nEEG: atsedenaldian dagoela egindako trazatuan sakoneko jarduera egokia azaltzen da.\nBereizte sektorial egokia eta erreakzio positiboa begien ixte-irekitzearekiko.\nEz da asimetria hemisferikorik ez eta jarduera paroxistikorik ere antzematen.\nHiperbentilazio-egoeran ez da patologiarik antzematen.\nEMN BIDEZKO GARUNEKO AZTERKETA. (Azterketa honen iruzkina, 2009ko abuztuan egin zen kontrolaren emaitzekin alderatuz egin da).\nDeribazio-balbularen sarrera eskuineko lobulu tenporo-parietalean eta muturra alboko ezker-bentrikuluan du.\nHidrozefaliaren zeinurik gabe.\nII-III mailako entzefalopatia iskemiko/degeneratiboa, supratentoriala, bentrikulu inguruan nabarmenagoa dena.\nPatologia estraaxiala iradokitzen duen zeinurik gabe.\nAtrofia kortiko-subkortikal supratentorial orokorra.\nAldaketa nabarmenik gabe 2009ko azterketarekiko.\nEBOLUZIOA.\nKeinu bidezko automatismoen eta gorputz-adarretako astindu klonikoen ikerketa gauzatzeko ospitaleratua.\nAzterketa burutu ondoren, zekarren tratamendua kendu zaio, uste delako krisiak agertzea erraz dezakeela.\nKarbamazepinarekin hasi dugu tratamendua, ikusirik pazienteak arazorik gabe jasaten duela.\nDIAGNOSTIKO NAGUSIA.\nKRISI PARTZIAL KONPLEXU OROKORTUA (ALDI BATERAKO EPILEPSIA)\nBESTE DIAGNOSTIKO BATZUK.\nHTA. PRESIO NORMALEKO HIDROZEFALIA, FUNTZIO NORMALA DUEN DERIBAZIOAREKIN.\nAURREZ EZAGUNAK ZIREN BESTE BATZUK.\nTRATAMENDUA\n- Eneas ® konprimituak: 1 konpr. goizean, 1 gauean.\n- Tegretol ® konp. 400 mg: 1 goizez, 1 + 1/2 gauez.\n- Pariet ® 20 mg: 1 konp. goizez\n- Xalacom ® kolirioa, oftalmologoen aginduen arabera.\nOHARRA.\nTxosten hau erakutsiko dio bere familia medikuari, eta hark aginduko ditu aproposak iruditzen zaizkion kontrol eta aldaketak."
}