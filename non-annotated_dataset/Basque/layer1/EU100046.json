{
  "authors": [
    {
      "author": "Pineda"
    },
    {
      "author": "Mendiguren"
    }
  ],
  "doi": "",
  "publication_date": "2020-04-27",
  "id": "EU100046",
  "url": "https://ikasmaterialak.ehu.eus/medikuntza/medikamentuak-arrazoiz",
  "source": "Medikamentuak arrazoiz preskribatzen",
  "source_url": "https://ikasmaterialak.ehu.eus/",
  "licence": "CC-BY",
  "language": "eu",
  "type": "journal",
  "description": "",
  "text": "Unai 8 urteko mutila da.\nOrain dela lau urte asmaren diagnostikoa egin zioten, eta arnas bidetiko salbutamola agindu zioten, beharraren arabera.\nIaz asmaren krisialdi batengatik ospitaleratu zuten; altan, tratamendua aldatu eta oinarrizko flutikasonazko terapia agindu zioten dosi txikiekin.\nAzken asteetan, askotan jasaten ditu disneak.\nAstean birritan esnatzen da disneagatik.\nSalbutamola egunero hartzen du, eta horrek ohiko jarduerak oztopatzen dizkio.\nZure kontsultan dago laguntza eske.\n\nDiagnostikoaren unean asmaren algoritmo terapeutikoaren lehen pausoan zegoen, eta eragin laburreko Î²2 adrenergikoak hartzen zituen beharraren arabera (aldizkako asma arina).\nKrisialdi larriaren ostean, bigarren pausora pasatu zen; aurreko tratamenduari, krisien profilaxirako kortikoideak gehitu zizkioten dosi baxuan (asma iraunkor arina).\nUne honetan, eguneroko disnea duela dio, gauetan esnatu egiten da asmagatik eta eguneroko bizitza mugatua du.\nInformazio horrekin, badakigu ez dela egokia gaixoaren asmaren kontrola, ez dela nahikoa hartzen duen tratamendua.\nAsma iraunkor moderatua du pazienteak, hots, sintomak egunero eta oztopoak eguneroko bizitzan."
}