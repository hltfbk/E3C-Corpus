{
  "authors": [
    {
      "author": "Atutxa"
    }
  ],
  "doi": "",
  "publication_date": "2015-04-24",
  "id": "EU100146",
  "url": "https://docenciabasurto.osakidetza.net/pluginfile.php/1798/mod_resource/content/1/2015eko%20apirilaren%2024koa_eu.pdf",
  "source": "SAIO-KLINIKOAK",
  "source_url": "https://docenciabasurto.osakidetza.net",
  "licence": "eu",
  "language": "eu",
  "type": "journal",
  "description": "",
  "text": "KONTSULTAREN ARRAZOIA\nLarrialdietara datorren 80 urteko gizonezkoa; astebeteko iraupeneko astenia gogorreko koadroa, hematoma garrantzitsua beheko gorputz-adarrean eta odol gorriaren arrastoak eginkarietan dira ingresuko sintomarik aipagarrienak, INR maila altuekin batera.\nAURREKARI PERTSONALAK\n-Ez dauka farmakoekiko alergia ezagunik ezta aztura toxikorik ere.\n-HTA, DM tratamendu dietetikoan, dislipemiarik ez.\n-Fibrilazio aurikularrak eragindako erabateko arritmia. Kardiopatia iskemiko kronikoa. Miokardioko infartu akutua (MIA) 2000. urtean, eta azalean zeharreko angioplastia koronario transluminalarekin (AAKTrekin) 2 stent ezarri zitzaizkion. Bihotz-gutxiegitasuneko hainbat gertaera.\n-BGBK (biriketako gaixotasun buxatzaile kronikoa).\n-Giltzurruneko gutxiegitasun kronikoa, 4. mailakoa. Hiperparatiroidismo sekundarioa. Osteoporosia.\n-Prostatako hipertrofia onbera. Prostatako adenoma.\n-2011. urtean Hematologiako Zerbitzuan baloratua, tronbopenia arinagatik; geroztik ez du beste kontrolik izan.\n-Oinarrizko egoera funtzionala (OEF): Ez dauka ezagutzako narriadurarik. Bere kasa moldatzen da eguneroko bizitzako jardueretan, eta makila baten laguntza behar du ibiltzeko.\n-Ohiko tratamendua: Omeprazola; Carbedilola; Rocaltrola; Furosemida; Atorbastatina; Dutasterida/Tamsulosina; Alopurinola; Spiriva; Simtrona.\nMIAKETA FISIKOA\nTA: 140/70; Bihotz-maiztasuna: 89 tau/min; Tª 36,5 ºC; O2Sat.: % 97Kontziente eta orientatua dago, ondo hidratatua eta perfunditua, azal eta mukosetako zurbiltasunarekin.\nHematoma ugari ikusten dira goiko gorputz-adarretan, ezkerreko hemitoraxean, barrabil-zorroan, eskuin-iztondoan eta eskuineko zangoan.\nBurua eta lepoaldea: begietako ikterizia. Ez adenopatiarik, ez boziorik.\nBULARRALDEA: Bihotzaren auskultazioa: erritmikoa, murmuriorik gabe. Biriken auskultazioa: krepitatzaileak, bi oinaldeetan.\nSABELALDEA: biguna, zanpagarria. Haztapenean ez du minik sentitzen, ez da masarik ezta megaliarik ere antzematen, eta hesteetako hotsak presente daude. Giltzurruneko ukabil-perkusioa negatiboa da alde bietan.\nBEHEKO GORPUTZ-ADARRAK: eskuineko zangoan tibia aurreko edema arinak ikusten dira, fobearekin. Pultsu femoralak eta pedioak presente daude eta simetrikoak dira.\nONDESTE-HAZTAPENA. ez dago kanpo-hemorroiderik. Hatz-punta kolore normaleko eginkariz zikindua, odol-arrastorik gabe.\nPROBA OSAGARRIAK\n-Biokimika: urea: 144 mg/dL; kreatinina: 3 mg/dL; bilirrubina totala: 2,3 mg/dL; GPT: 9 U/L; CK: 38 U/L; LDH: 150 U/L; PCR: 9,43 mg/dL.\n-Hemograma: hemoglobina: 6,5 g/dL; BBK (batez besteko bolumen korpuskularra): 112, 9 fL; plaketak: 135.000; leukozitoak:12.900 (neutrofiloak, N: % 76; linfozitoak, L: % 16; monozitoak, M: % 7,5; eosinofiloak, E: % 0,4; basofiloak, B: % 0,2).\n-Koagulazioa: protronbina-indizea: % 16; nazioarteko ratio normalizatua (INR): 4,81; TTPA > 180 s."
}