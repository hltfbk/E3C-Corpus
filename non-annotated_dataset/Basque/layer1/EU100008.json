{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100008",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "DERMATOLOGIA\nOSPITALERATZEKO/KONTSULTARAKO ARRAZOIA\nLarruazaleko lesioak dituen 75 urteko gizonezkoa.\nAURREKARIAK\nFarmakoekiko alergiak: penizilinari dio alergia.\nLarruazaleko minbiziaren aurrekariak ditu.\nErredura-aurrekariak haurtzaroan.\nOhitura toxikorik ez du.\nGizarte-faktoreak: lanbidez baserritarra da.\nEGUNGO GAIXOTASUNA\nDuela urtebetetik buruan lesioak ditu, baita sabelean kolore eta tamainaz aldatu den lesio bat ere.\nBizkarrean aspaldiko zauri kronikoa dauka eta ezkerreko beheko gorputz-adarrean ere bai.\nAZTERKETA FISIKOA\nEgoera orokor ona.\nLesio ezkatatsu eta gorrixkak ditu buruko soilguneetan \" eguzkiak gehien jotako tokietan \", ukitzean latzak direnak.\nSabelaldeko larruazalean 1,5 zentimetroko lesioa du, hainbat koloretakoa, ertz irregularrak dituena, eta gune batzuetan bolumen gehiago.\nBizkarrean perla-itxurako papula ultzeratua.\nEzkerreko zangoan larruazaleko urradura kronikoa dauka, zarakar gogorrak dituena.\nPROBA OSAGARRIAK\nLau lesioetako larruazalaren biopsia egin da.\nBiokimika eta hemograma alteraziorik gabeak, LDH altua du.\nToraxeko erradiografia eta abdomeneko ekografia alteraziorik gabeak dira.\nEskuin-besapeko gongoil linfatikoko ekografian adenopatia bat ageri da.\nDIAGNOSTIKOA\nKeratosi aktinikoak.\nMelanoma, biopsian 1,5 mm-ko Breslow-en indizea duena, ultzeratua, eta eremu bakoitzean 2 mitosi dituena.\nKartzinoma basozelular nodularra.\nKartzinoma ezkatatsua.\nTRATAMENDUA\nKeratosi aktinikoen krioterapia, nitrogeno likidoaren bidez.\nMelanomaren ebakuntza, ertzak zentimetro bat zabalduz eta gongoil zelataria atzemanez.\nKartzinoma basozelular eta ezkatatsuaren ebakuntza."
}