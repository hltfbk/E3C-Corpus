{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100016",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "NEFROLOGIA\nOSPITALERATZEKO/KONTSULTARAKO ARRAZOIA\nOndoez orokorra duen 72 urteko gizonezkoa.\nAURREKARIAK\nEz du alergia ezagunik.\nHipertentsio arteriala eta dislipemia.\nBihotz-gutxiegitasun kronikoa.\nFibrilazio aurikularra.\nAurrekari kirurgikoak: eskuineko aldakako protesia.\nOhiko tratamendua: furosemida (1-0-0); enalaprila, 20 mg (1-0-0); atorbastatina, 20 mg (0-0-1); amiodarona (0-1-0).\nEGUNGO HISTORIA\nPazienteak esan du duela astebete botaka (hiru aldiz egunean) eta beherakoekin hasi zela (bospasei aldiz egunean eta produktu patologikorik gabe); ez du tripako minik izan eta sukarrik ere ez.\nAzken 24 orduetan ez du ia pixarik egin.\nOso gutxi jan eta edan du azken hiruzpalau egunetan.\nAZTERKETA FISIKOA.\nTentsio arteriala, 95/65 mm Hg; bihotz-maiztasuna, 98 tau/min; arnas maiztasuna, 28 arnas/min; O2Sat,% 98.\nKontziente dago eta orientatua; mukosa eta azala lehorrak ditu, baina perfusio ona.\nTakipneiko dago.\nBurua eta lepoa.\nEz dago aurkikuntza patologikorik.\nBiriken auskultazioa.\nBiriketako murmurio normala.\nBihotzaren auskultazioa.\nErritmikoa, ez da soinu patologikorik entzuten.\nSabelaldea.\nBiguna, erraz beheratzen dena, ez-mingarria haztatzean, eta ez dago masa edo megaliarik.\nHeste-soinuak normalak dira.\nGorputz-adarrak.\nEz du edemarik.\nPultsu periferikoak normalak dira.\nPROBA OSAGARRIAK.\nELEKTROKARDIOGRAMA.\nFibrilazio aurikularra, 98 tau/min.\nBULARREKO ERRADIOGRAFIA.\nNormala.\nLARRIALDIETAKO ZERBITZUKO ANALITIKA.\nKreatinina, 7,2 mg/dl; urea, 235 mg/dl; Cl, 99 meq/l; Na, 135 meq/l; K, 3,4 meq/l; glukosa, 164 mg/dl; CO2 totala, 15; hemoglobina, 15,4 g/dl; hematokritoa,% 45,1; plaketak, 162.000/µ­ l; leukozitoak, 12.000/µl; INR, 1,07; APTT, 31,1 s.\nGERNU-SEDIMENTUA.\nKreatinina, 98 mg/dl; urea, 500 mg/dl; Na, 32 meq/l; potasioa, 28 meq/l; kloroa, 32 meq/l; sodioaren iraizpen-frakzioa,% 1.\nANALITIKA OSAGARRIAK.\nKreatinina, 4,2; urea, 120; kloroa, 102; sodioa, 143; potasioa, 4,5; proteina totalak, 6,2; kaltzioa, 8,9; gibeleko entzimen maila normala; proteina C-erreaktiboa, 189; 24 orduko gernua: 2.100 ml; proteinak, 210 mg/24 orduan; kreatininaren argitzea, 32 ml/min.\nALTA-EGUNEKO ANALITIKA.\nKreatinina, 1,4; urea 50; sodioa, 138; potasioa, 4,2; kloroa, 100; hemoglobina, 13,2; leukozitoak, 7.540.\nKOPROKULTIBOA.\nNegatiboa.\nSABELEKO EKOGRAFIA.\nGiltzurrunek tamaina eta morfologia normalak dituzte, ez da buxadurarik antzematen.\nEBOLUZIOA.\nOspitaleratu orduko, gonbitoa geldiarazteko tratamendua, serumak zainetik (hidratatzeko) eta tratamendu antibiotiko enpirikoa jarri zitzaizkion.\nOndorengo egunetan ez zuen botaka egin, eta beherakoak gutxituz eta giltzurrunen funtzioa hobetuz joan ziren.\nDIAGNOSTIKOA.\nGiltzurrun-aurreko giltzurrun-gutxiegitasun akutua.\nGastroenteritis akutua.\nTRATAMENDUA\nAmlodipinoa, 10 mg (1-0-0).\nAtorbastatina, 20 mg (0-0-1).\nAmiodarona (0-1-0).\nBESTE GOMENDIO BATZUK\nOsasun-zentroan hemendik bi astera analisia errepikatzea gomendatzen da eta ohiko medikuaren iritziaren arabera hasiko da berriro tratamendu diuretikoa egiten."
}