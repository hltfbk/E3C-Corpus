{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100026",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "TORAXEKO KIRURGIA\nOSPITALERATZEKO ARRAZOIA.\nEbakuntza kirurgiko programatua egitera datorren 72 urteko gizonezkoa.\nAURREKARIAK.\nAlergiarik ez.\nErretzailea, kontsumo pilatua: 80 zigarreta-pakete urteko.\nBronkiektasiak.\nEz du hipertentsiorik, ez dislipemiarik, ez eta diabetesik ere.\nEz du alkoholik edaten.\nEz du ohiko tratamendurik.\nEGUNGO HISTORIA.\nToraxeko Kirurgiako Zerbitzuko kontsultan aztertu dugu pazientea, azken hilean odola duten karkaxak botatzen hasi eta biriketako minbizia diagnostikatu diotelako.\nAZTERKETA FISIKOA.\nTentsio arteriala: 130/80 mm Hg; tenperatura, 36,8 Â°C; bihotz-maiztasuna, 75 tau/min; arnas maiztasuna, 16 arnas/min; O2Sat basala,% 89.\nKontziente eta orientatua dago.\nHidratazio eta perfusio egokiak.\nEupneiko.\nMukosa eta larruazaletako kolorazio normala.\nBurua eta lepoa.\nEz dago jugularren ingurgitaziorik, ez dago adenopatia zerbikalik, ez eta lepauztai gainekorik edo galtzarbekorik ere.\nToraxa.\nEzkutu- edo kupel-itxurako toraxa, perkusio tinpanikoarekin.\nBihotzaren auskultazioa: erritmikoa eta murmuriorik gabe.\nBiriken auskultazioa: sibilantziak arnasa hartzean eta botatzean, nabarmenagoak eskuin-hemitoraxean.\nSabela.\nBiguna, erraz beheratzen dena, haztatzean ez-mingarria, ez dago masa edo megaliarik.\nHeste-soinu normalak.\nGorputz-adarrak.\nGoikoak: akropakiak bi eskuetako hatz-puntetan; behekoak: ez dago edemarik, ez eta bena sakonetako tronbosi-zeinurik ere.\nPROBA OSAGARRIAK.\nELEKTROKARDIOGRAMA.\nErritmo sinusala, 75 tau/min.\nTORAXEKO ERRADIOGRAFIA.\nNodulu bakartia eskuineko goi-lobuluan.\nMediastino zabaldua.\nEskuineko birika-erpineko pleuraren loditzea.\nHiperintsuflazioa, diafragmaren lautzea eta bularrezur atzeko aire-harrapaketa (biriketako gaixotasun buxatzaile kronikoaren (BGBK) diagnostikoarekin bateragarriak diren zeinuak).\nTORAXEKO OTA.\nEz lepoko, ez lepauztai gaineko, ez eta galtzarbeko adenopatiarik ere.\nEskuineko birika-erpinean orbain-izaerako pleuraren loditzea.\nBurbuila paraseptalak goi-lobuluetan.\nEskuin-goiko lobuluan ertz irregularrak dituen 2,2 x 1,5 mm-ko nodulua.\nTamaina patologikoa duten adenopatiak eskuineko birika-hiloan, karina azpian eta eskuineko gune paratrakealean.\nBIRIKETAKO PROBA FUNTZIONALAK. behartutako arnasbehera-bolumena segundo batean (FEV1),% 48; behartutako bizi gaitasuna (FVC),% 65; FEV1/FVC,% 55; karbono monoxidoaren difusio-ahalmena (DLCO),% 50.\nFIBROBRONKOSKOPIA.\nBronkoaspirazio (BAS) negatiboa.\nOrratz finaren bidezko ziztada-aspirazioa (OFZA) (7R eta 4R): ez da zelula gaiztorik ageri.\nEKOBRONKOSKOPIA (EBUS) 7R eta 4R.\nZelula ez-txikien kartzinoma.\nIMMUNOHISTOKIMIKA.\nKartzinoma ezkatatsuaren diagnosiarekin bateragarria.\nPET-OTA.\nMetabolismo areagotua eskuin-goiko lobuluko noduluan (SUV 10), eskuineko birika-hiloko adenopatian (SUV 6), karina azpikoan (SUV 7) eta eskuineko gune paratrakealean (SUV 5,5).\nBENTILAZIO/PERFUSIO (V/Q) GAMMAGRAFIA.\nPerfusio homogeneoa bi biriketan.\nAireztapen guztiaren% 40 eskuineko birikarena da eta% 60 ezkerrekoarena; birika bakoitzean distribuzio homogeneoa dauka.\nOPERAZIO ONDOKO ARNAS PROBAK: FEV1;% 42; DLCO;% 45.\nEBAKUNTZA KIRURGIKOA.\nAbuztuaren 5ean.\nAnestesia orokorraren eraginpean eskuineko torakotomia eginez goiko lobektomia eta linfadenektomia egin dizkiogu.\nEBOLUZIOA.\nPazienteak eboluzio ona izan du, pleura edo birikan konplikaziorik izan gabe.\nPleurako drainadurak ebakuntzatik 24 eta 72 ordura kendu eta ospitaleko alta eman zaio.\nDIAGNOSTIKOA.\nBiriketako minbizia (adenokartzinoma, T2-3N2M0) biriketako enfisema duen pazientearengan.\nEskuinaldeko torakotomia.\nLobektomia.\nTRATAMENDUA.\nMetamizola, 1 kapsula 8 orduz behin. 1 g parazetamol, 8 orduz behin, metamizolarekin tartekatuta.\nBESTE GOMENDIO BATZUK.\nDutxatzean garbitu zauriak ura eta xaboiarekin; ondoren zauria ondo lehortzea garrantzitsua da eta antiseptiko bat (pobidona iododuna) ematea.\nZauriaren puntu kirurgikoak 14 egun barru kendu behar dizkiote osasun-zentroan."
}