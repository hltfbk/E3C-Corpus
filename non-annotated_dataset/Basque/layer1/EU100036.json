{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100036",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "ANESTESIOLOGIA ETA BERPIZTEA\nOSPITALERATZEKO/KONTSULTARAKO ARRAZOIA.\nTenporalaren eta masailezurraren arteko artroplastia egin ondoren, lekualdaturiko 67 urteko gizonezkoa.\nALTAREN ARRAZOIA.\nAhoko eta Aurpegi-masailetako Kirurgiako Zerbitzura lekualdatzea.\nAURREKARIAK.\nAlergia die penizilinari, pobidona iododunari eta Anisakisari; erretzaile ohia da, hipertentsio arteriala du eta giltzurruneko gutxiegitasun arina; litotriziaren bidez tratatutako giltzurruneko litiasia, 1997an; ezkerreko zangoko zain sakoneko tronbosia, 2003ko urtarril eta maiatzean; hezueria bi oinetan; sorbaldetako tendinitisa eta pneumonia, 2012ko otsailean.\nEbakuntzak: ezkerreko aldakaren eta matrailaren hausturak, trafiko-istripu batean, 1974an; disko-hernia eta odoluzkiak.\nOhiko tratamendua: Valsartan ®, 160 mg-ko 1 pilula egunean; alopurinola, 300 mg-ko 1 pilula egunean; Sintrom ®, Hematologiako Zerbitzuak zehaztutako dosian.\nEGUNGO GAIXOTASUNA.\nAspaldiko traumatismoaren ondorioz, pazienteak masailezurraren eta tenporalaren arteko ankilosia zuen. 2013ko azaroaren 27an, programatutako ebakuntza egin zaio.\nAnkilosaturiko eremu osoa blokean erauzi eta aldez aurretik prestaturiko plaka bat kokatu da hobi mandibularrean.\nErauzketa egitean, kanpoko entzunbideko mintz tinpanikoa hautsi da.\nOtorrinolaringologoak haustura baieztatu du eta neurri kontserbatzaileak eta jarraipen klinikoa aholkatu ditu, miringoplastia baztertuz.\nEbakuntza anestesia orokor balantzatuaren bidez egin da.\nPazienteak ahoa zabaltzeko duen gaitasun txikia dela-eta, intubazio orotrakeala egin da fibroskopioaren bidez.\nDesintubazioa ebakuntza-gelan egin da konplikaziorik gabe.\nEBOLUZIOA BIZKORKETARAKO GELAN.\nKontziente dago, arnas autonomia du eta hemodinamikoki egonkor dago.\nALTA EMATERAKOAN.\nTentsio arteriala, 100/50 mm Hg.\nTratamendu basoaktiborik gabe.\nBihotz-maiztasuna, 54 tau/min; arnas maiztasuna, 18 arnas/min; O2Sat,% 98.\nKontziente eta orientatua dago perfusio onarekin.\nAho-irekitze murriztua du.\nBIHOTZAREN AUSKULTAZIOA.\nMurmurio erritmikoak.\nBIRIKEN AUSKULTAZIOA.\nArnas murmurioa entzuten da.\nEskuin-birikaren behealdea hipofonetiko dago eta ahoko bibrazioak ezabatuta daude.\nSABELALDEA.\nBiguna eta zanpagarria; haztatzean mina sentitzen du hipogastrioan; ez dauka peritoneoko narritadurarik, sabel-soinu normalak.\nGILTZURRUNAK.\nDiuresi egokia, medikaziorik gabe.\nPROBA OSAGARRIAK.\nBIOKIMIKA.\nKreatinina, 1,41 mg/dl.\nHEMOGRAMA.\nHemoglobina, 12,3 g/dl; plaketak, 280.000; leukozitoak, 8.300.\nKOAGULAZIOA.\nNazioarteko ratio normalizatua (INR), 1,1.\nDIAGNOSTIKOA.\nTENPORALAREN ETA MATRAILEZURRAREN ARTEKO ARTROPLASTIA.\nTENPORALAREN ETA MATRAILEZURRAREN ARTEKO ANKILOSIA.\nBESTE AURREKARIAK.\nTRATAMENDUA ETA GOMENDIOAK.\nAnestesiako Zerbitzuaren aldetik ez du tratamendu edo jarraipen berezirik behar.\nTratamendua, Ahoko eta Aurpegi-masailetako Kirurgiako medikuaren irizpidearen arabera."
}