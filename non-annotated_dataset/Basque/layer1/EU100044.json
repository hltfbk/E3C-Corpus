{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100044",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "PNEUMOLOGIA\nOSPITALERATZEKO ARRAZOIA:\nArnasestua duen 63 urteko gizonezkoa.\nAURREKARIAK:\nAlergiarik ez.\nErretzailea: kontsumo pilatua, 80 zigarreta-pakete urteko.\nBronkiektasiak.\nEz du alkoholik edaten; ez du hipertentsiorik, dislipemiarik edo diabetesik; ez du ohiko tratamendurik.\nEGUNGO HISTORIA:\nPazienteak disnea sentitzen du duela 2 hilabetetik.\nHasiera batean maldak igotzean, baina pixkanaka areagotzen joan zaio, eta ordeka ibiltzen denean ere sentitzen du.\nAzken boladan, gutxieneko esfortzuak eginda ere badu.\nEboluzio berdinari jarraiki, sibilantziak izan ditu.\nAzken 3 hilabeteetan 6 kg galdu ditu, gauean sukar-hamarrenak ditu eta izerdia botatzen du.\nEztula du, karkaxarik eta odolik gabe, goizean eta gauean.\nDuela 15 egun familia-medikuarekin egon zen eta, asmaren susmoa izanik, bronkodilatadoreak agindu zizkion, baina hobekuntza handirik ez du nabaritu.\nAZTERKETA FISIKOA:\nTentsio arteriala, 130/80; tenperatura, 36,8 Â°C; bihotz-maiztasuna, 75 tau/min; arnas maiztasuna, 16 arnas/min; O2Sat basala, % 89.\nKontziente dago eta orientatua.\nHidratazio eta perfusio egokiak ditu.\nEupneiko dago.\nLarruazal eta mukosen kolorazio normala.\nBurua eta lepoa.\nEz dago ingurgitazio jugularrik, ez adenopatia zerbikalik, lepauztai gainekorik edo galtzarbekorik.\nToraxa.\nEzkutu- edo kupel-itxurako toraxa dauka, eta perkusio tinpanikoa.\nBihotzaren auskultazioa: erritmikoa, murmuriorik gabea.\nBiriken auskultazioa: sibilantziak inspirazio eta espirazioan, nabarmenagoak eskuineko hemitoraxean.\nSabela.\nBiguna, erraz beheratzen dena, haztatzean ez-mingarria, ez dago masa edo megaliarik.\nHeste-soinu normalak.\nGorputz-adarrak.\nGoikoak: akropakiak bi eskuetako hatz-puntetan.\nBehekoak: ez edemarik ez eta bena sakonetako tronbosizeinurik ere.\nPROBA OSAGARRIEN LABURPENA:\nANALITIKA.\nBiokimika, hemograma eta koagulazioa: alteraziorik gabe.\nGasometria arterial basala (GAB): FiO2, % 21; pH, 7,23; PaO2, 55 mm Hg; PaCO2, 56 mm Hg; HCO3, 29.\nKARKAXA.\nMikrobiologia: ahoko flora saprofitoa.\nZitologia: ez da zelula gaiztorik ageri.\nELEKTROKARDIOGRAMA (EKG).\nErritmo sinusala, 75 tau/min.\nTORAXEKO ERRADIOGRAFIA.\nNodulu bakartia eskuineko goi-lobuluan.\nMediastino zabaldua.\nEskuineko birika-erpineko pleura loditzea.\nHiperintsuflazioa, diafragmaren lautzea eta bularrezur atzeko aire-harrapaketa; BGBKrekin bateragarriak diren zeinuak.\nTORAXEKO OTA.\nEz lepoko, ez lepauztai gaineko ez eta besapeko/galtzarbeko adenopatiarik.\nEskuineko birika-erpineko orbain-izaera duen pleura-loditzea.\nBurbuila paraseptalak goiko lobuluetan.\nEskuineko goi-lobuluan 2,2x1,5 mm-ko nodulua, ertz irregularrak dituena.\nTamaina patologikoko adenopatiak, eskuineko birika-hiloan, karina azpian eta eskuin gune paratrakealean.\nBIRIKETAKO PROBA FUNTZIONALAK.\nBehartutako arnasbehera bolumena segundo batean (FEV1), % 48; edukiera bital behartua (FVC), % 65; FEV1/FVC, % 55; karbono monoxidoaren\ndifusio-ahalmena (DLCO), % 50.\nGAUEKO PULTSIOXIMETRIA.\nBatez besteko O2Sat, % 95; Apnea-hipopnea indizea orduko (AHI/h), 6; denbora metatua ehuneko saturazioaren 90aren azpitik (CT90), 92.\nFIBROBRONKOSKOPIA.\nBronkoaspirazioa (BAS): negatiboa.\nOrratz finaren bidezko ziztada-aspirazioa (OFZA); (7R eta 4R): ez da zelula gaiztorik ageri.\nEKOBRONKOSKOPIA (EBUS), 7R eta 4R.\nZelula ez-txikien kartzinoma.\nIMMUNOHISTOKIMIKA.\nKartzinoma ezkatatsuarekin bateragarria.\nPET-OTA.\nMetabolismo areagotua eskuineko goi-lobuluko noduluan (SUV 10), eta ondorengo adenopatietan: eskuin birika-hilokoan (SUV 6), karina azpikoan (SUV 7) eta eskuin paratrakealean (SUV 5,5).\nBENTILAZIO/PERFUSIO (V/Q) GAMMAGRAFIA.\nPerfusio homogeneoa bi biriketan.\nBentilazio guztiaren % 40 eskuin-birikarena da eta % 60 ezkerrarena; birika bakoitzean distribuzio homogeneoa dauka.\nOperatu ondoko arnas probak: FEV1, % 42; DLCO, % 45."
}