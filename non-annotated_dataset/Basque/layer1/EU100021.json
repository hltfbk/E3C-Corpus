{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100021",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "ONKOLOGIA MEDIKOA\nOSPITALERATZEKO ARRAZOIA.\nSukarra duen 65 urteko gizonezkoa.\nAURREKARIAK.\nEz du alergia ezagunik; hipertentsio arteriala du; ez du diabetesik ezta dislipemiarik ere.\nArritmia kronikoa du.\nOhiko tratamendua: Clexane ®, omeprazola, fentanilo-txaplata, Sevredol ®, min akutua tratatzeko.\nHISTORIA ONKOLOGIKOA. 2009an hestegorri distaleko minbizia diagnostikatu zitzaion, uT3N1 estadio ekoendoskopikoan.\nKimioterapia eta erradioterapiako tratamendua jarri ondoren, hestegorriko kirurgia erradikala egin zitzaion. 2011ko uztailean berreritze lokala eta biriketarako barreiadura diagnostikatu zitzaizkion.\nOrduz gero kimioterapiako tratamendu desberdinak hartu ditu. 2012ko maiatzean hezur-barreiadura zela-eta, erradioterapiako tratamendua jarri genion ezkerreko izterrezur-buruan.\nEgun kimioterapia aringarria (paklitaxel) hartzen ari da astero.\nEGUNGO GAIXOTASUNA.\nLarrialdietako Zerbitzura etorri da, etxean 38 °C baino sukar handiagoa zuelako.\nEz du eztulik ez karkaxa berderik nabaritu; ez du beherakorik ez goragalerik izan.\nMinaren kontrola ona da.\nAZTERKETA FISIKOA.\nLarrialdietako Zerbitzuan: tentsio arteriala, 120/70 mm Hg; tenperatura 38,5 °C; bihotz-maiztasuna 80 tau/min; arnas maiztasuna 16 arnas/min.\nOnkologiako zerbitzuan, ez du sukarrik.\nEgoera orokorra ona da; ez du deshidratazio-zeinurik.\nAho-faringeak: mihi-ertzean afta bat ikusten da; mukosen hantura eta gorritasuna nabaritzen dira.\nBihotzaren auskultazioa: arritmikoa, ez dago murmuriorik.\nBiriken auskultazioa: aireztapena normala da.\nSabelaldea biguna da eta ez du minik sentitzen haztatzean; ez dago ezohiko masarik ukitzean.\nGorputz-adarrak: ez dago edemarik.\nPROBA OSAGARRIAK:\nANALITIKA Larrialdietan: kreatinina 1,03; urea, 76; LDH, 220; albumina, 30; hemoglobina, 9,3, plaketak, 98.000, leukozitoak, 1.000; neutrofiloak 450.\nBULARREKO ERRADIOGRAFIA: biriketako nodulu ezagunak; gainerakoa normala.\nHEMOKULTIBO negatiboak\nANALITIKA Alta-egunean: hemoglobina 10; plaketak 105.000; leukozitoak, 2.600; neutrofiloak, 1.200.\nUROKULTIBO negatiboa.\nEBOLUZIOA.\nOspitaleratu eta berehala espektro zabaleko antibiotikoekin hasi da tratamendua; egonaldian zehar ez du berriro sukarrik izan.\nAnalitikak errepikatu ahala neutrofiloen eta plaketen balioak errekuperatuz joan dira, alta-egunean ia normalak izan arte.\nAntibiotikoak aho bidez hartzen hasi da arazorik gabe.\nHemokultibo eta urokultiboen emaitzak negatiboak izan dira.\nMina ondo kontrolatuta dago, erreskate-tratamenduaren beharrik gabe.\nSintomen kontrola egokia izan eta sukarrik gabe 48 orduan egin ondoren, alta eman diogu, ohiko jarraipena egiteko.\nDIAGNOSTIKO NAGUSIA. 4.\nGRADUKO KIMIOTERAPIA ONDOKO NEUTROPENIA, 3.\nGRADUKO SUKAR-NEUTROPENIA \" ERREKUPERATUA \". 1.\nGRADUKO KIMIOTERAPIA ONDOKO TRONBOPENIA, LEHENGORATUA.\nBESTE DIAGNOSTIKO BATZUK.\nIV. ESTADIOKO HESTEGORRIKO MINBIZIA.\nGAINERAKO AURREKARIAK.\nTRATAMENDUA. 1.- Amoxizilina-klabulanikoa 875/125: pilula bat 8 orduz behin, bost egunean.\n2.- Bere ohiko tratamendua.\nOnkologoarekin duen kontsulta-egunean etorri behar du."
}