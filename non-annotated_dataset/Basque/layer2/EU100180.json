{
  "authors": [
    {
      "author": "Martinez"
    }
  ],
  "doi": "",
  "publication_date": "2018-01-26",
  "id": "EU100180",
  "url": "https://docenciabasurto.osakidetza.net/pluginfile.php/9247/mod_resource/content/5/HEMATOLOGIA%20Kasu%20Klinikoa_Eusk_2018.pdf",
  "source": "SAIO-KLINIKOAK",
  "source_url": "https://docenciabasurto.osakidetza.net",
  "licence": "eu",
  "language": "eu",
  "type": "journal",
  "description": "",
  "text": "AURREKARI PERTSONALAK\nNigeriar jatorria duen 24 urteko emakumea.\nBere aurrekari nabarmenena 2014an diagkostikaturiko GIB infekzioa da, hortarako tratamenduaren betetzea eta jarraipena irregularra izanez (momentu honetan Norvir, Prezista eta Truvada).\nHorretaz gain, anemia ferropenikoa dauka eta burdina aho bidez hartzen du.\n\nORAINGO GAIXOTASUNA\nLarrialdietako zerbitzura dator 24 orduko sabeleko mina, astenia, goragalea eta gernu kolurikoarekin.\n\nMIAKETA FISIKOA\nKonstanteak: Tª: 36º, PA: 120/70, BM: 70, Sat02: 98%, Egoera orokor ona. Azal zurbiltasuna. Petekiak mihian. Sabelaldea biguna da, baina ondoeza txikia haztapenean. Ez du irritazio peritonealaren zeinurik.\n\nMIAKETA OSAGARRIAK\n-Hemograma: Hb: 9,5 g/dL,VCM 79, erretikulozitoak 2%. Plaketak: 2.000/mm3,Leukozitoak: 7.000/mm3\n-Biokimika:\nGiltzurrun funtzioa: Urea 111 mg/dL, Kreatinina 2,06 mg/dL\nGibel Funtzioa: Bilirrubina 4,01 mg/dL, GPT normala\nLDH 2000 U/L inguru\nPCE 2 mg/dL, Prokaltzitonina normala\n-Hemostasia: normala\n\nBILAKAERA\nHemograman bi zitopenia antzematen da: anemia moderatua eta trombopenia larria. Gainera biokimikan giltzurrun gutxiegitasuna eta hemolisi datuak ikusten dira.\nOndorioz, saioan zehar azalduko dira diagnostikora heltzeko egin genituen froga osagarriak eta horren arabera, hartu zen jarrera terapeutikoa."
}