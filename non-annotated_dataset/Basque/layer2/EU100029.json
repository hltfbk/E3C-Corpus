{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100029",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "ERREHABILITAZIOKO ZERBITZUA\nOSPITALERATZEKO ARRAZOIA.\nNeurologiako Zerbitzutik tratamendu errehabilitatzailea egitera datorren 55 urteko emakumea, etekin funtzionala lortzeko.\nALTARAKO ARRAZOIA.\nEtxera itzultzea ahalbidetzen duen hobekuntza funtzionala.\nAURREKARIAK.\nEz du alergia ezagunik.\nTratatu gabeko hipertentsio arteriala.\nPalpitazioak.\nAlkoholismoa.\nTabakismoa.\nDepresioa eta antsietatea.\nEbakuntza kirurgikorik ez.\nOhiko tratamendua (2012-06-25): eszitaloprama.\nEGUNGO GAIXOTASUNA.\nOspitaleratze-egunean, supituki, arratseko 20:00 ak aldera, ahoskatzeko zailtasuna sumatu zuen, eskuinaldeko gorputz-erdiko indar-galerarekin batera.\nAurretiko rankinga: 0.\nAZTERKETA FISIKOA.\nTentsio arteriala, 174/105 mm Hg; bihotz-maiztasuna, 115 tau/min; O2Sat. basala,% 95; gluzemia, 169 mg/dl; T, 36,9 ºC.\nAdi dago eta kontzientzia-maila ona du.\nTelangiektasiak ageri zaizkio masailetan.\nBihotzaren auskultazioa erritmikoa da, ez da murmuriorik entzuten.\nOndo ulertzen du; ez dago afasiko; disartria antzematen zaio, ordea, hitz egiten duenean.\nBegietako nerbio motorrak normal dauzka.\nIkusmen-eremuak aldaketarik gabe.\nAurpegiko paralisia eskuinaldean.\nGoiko ezkerreko gorputz-adarrean indarra, 0/5; beheko ezkerreko gorputz-adarrean indarra, 0/5.\nHipoestesiarik ez.\nIraungitze sentsitiborik ez.\nBabinski-ren erreflexua ezkerraldean.\nNIHSS (National Institute of Health-en iktus-eskala): 10.\nErrehabilitazioko Zerbitzura iristean: kontziente eta orientatua, disfagiarik ez; arazorik ez ulermenean; ez du afasiarik.\nDisartria arin bat sumatzen zaio.\nNerbio okulomotorrak ondo.\nIkuseremuak aldaketarik gabe.\nAurpegiaren eskuinaldeko paralisia pixka bat nabaritzen zaio oraindik.\nGoiko ezkerreko gorputz-adarra: hasia da sorbalda pixka bat mugitzen \" adukzioa egiten du \", baita ukondoa tolesten ere; gainerakoa aktibitaterik gabe.\nBeheko ezkerreko gorputz-adarra: aktibitatea nabaritzen da belauna tolesteko eta aldaka adukzitzeko; gainerakoa aktibitaterik gabe.\nSentikortasunak ez du aldaketarik jasan, ez du iraungitze sentsitiborik.\nBabinski-ren erreflexua ateratzen da ezker-oinean.\nNeurriz gaineko erantzuna erreflexu osteotendinosoetan, ezkerreko gorputz-adarretan.\nKlonusik ez.\nPROBA OSAGARRIAK.\nANALITIKA.\nGlukosa, 172; hemoglobina, 15,9; plaketak eta koagulazioa normal.\nLeukozitoak, 14.690, neutrofiliarekin; kreatinina, 0,46; azido urikoa, 7,7; ioiak, normal; proteinak guztira, 7,4; kolesterola, 376; HDL, 41; triglizeridoak, 325; LDL, 20; fosfatasa alkalinoa, 113; GGT, 62; GOT, 22; GPT, 37; proteinograma normala; HA1c,% 6,4; B12, 276; azido folikoa, 3,2; hormona tiroide-estimulatzailea (TSH), 2,82; INR (nazioarteko ratio normalizatua), 0,95.\nAntikoagulatzaile lupikoa negatiboa; antigorputz antinuklear (ANA) negatiboak; Treponema pallidumen aurkako antigorputz negatiboak.\nELEKTROKARDIOGRAMA: erritmo sinusal normala.\nBULARREKO ERRADIOGRAFIA normala.\nDOPPLER ULTRASONOGRAFIA: orbitetako arteriak ortodromikoak eta simetrikoak, miaketa erritmikoak iraun duen denboran.\nLoditze lausoa barruko eta erdiko geruzetan; ondoriorik gabeko plaka txikiak bi karotida-ardatzetan.\nArteria bertebralak ortodromikoak eta asimetrikoak, eskuinekoa hipoplasikoa.\nAurreko poligonoa ezin da ondo ikusi, baina ez dirudi arazorik dagoenik.\nArteria bertebraletan eta arteria basilarretan aurkikuntzarik gabe.\nONDORIOA: intimoaren loditzea, ondoriorik gabeko plaka txikiak.\nEskuineko arteria bertebrala hipoplasikoa da ziurrenik.\nGARUNEKO PREMIAZKO OTA: lesio txiki hipodentsoak bi aldeetako burmuineko gongoil basaletan eta protuberantzian, infartu kronikoekin zerikusia dutenak.\nPerfusioa normal dago.\nWillis-en poligonoaren OTA-ANGIOGRAFIA: ez dago tronborik dagoenik adierazten duen irudirik aztertutako egitura arterialetan.\nEskuineko erdiko garun-arteriaren M1 segmentuan kalibrearen estutze txiki bat antzematen da, ezkerreko aldekoarekin alderatuz; ez da, ordea, ateroma-plakarik ikusten.\nEz dira atzeko arteria komunikatzaileak ikusten, ziurrenik agenesia edo hipoplasia dela-eta.\nBURMUINEKO ERRESONANTZIA MAGNETIKOA: 10 mm-ko infartu akutu iskemikoa eskuin-protuberantzian.\nLeukoentzefalopatia baskularraren aldaketa kronikoak burmuinaren atzeko aldean.\nHOLTERRA: erritmo sinusala miaketa guztian.\nEKOKARDIOGRAMA: Ezkerreko bentrikulua ez dago dilatatua, ezta hipertrofikoa ere.\nEiekzio-frakzioa normala,% 65.\nEz da uzkurkortasunaren alteraziorik ikusten.\nPatroi diastolikodun erlaxazioaren alterazioa: E, 66; A, 92; E uhinaren dezelerazio-denbora (EDD), 291.\nBalbula normalak.\nEzkerreko aurikula eta aortaren sustrai normalak.\nEskuineko bihotz-barrunbeak normalak.\nEz da isuri perikardikorik ikusten.\nEKOGRAFIA ABDOMINALA: gibelaren ekogenizitatearen areagotze lausoa, hepatopatia lausoari edo esteatosiari lotua.\nEBOLUZIOA.\nIktuseko Unitatean ospitaleratu ondoren zain barneko tratamendu fibrinolitikoa eman zaio.\nFibrinolisiaren ondoren egoera klinikoa ez da askorik aldatu.\nNeurologiako Zerbitzuko egonaldian ez du bestelako zailtasunik izan, eta errehabilitazio-terapiekin hasi da.\nHipertentsioaren aurkako tratamenduarekin hasi da, tentsioak neurri egokian mantenduz.\nHipergluzemiarako joera antzeman da egonaldian.\nErrehabilitazioko Zerbitzura etortzeko eskaera egin da errehabilitazio-terapiekin jarraitzeko.\nNeurologiako Zerbitzuan, lekualdatze-unean disartria txikia ageri du, aurpegiko eskuinaldeko paralisia, ezkerreko goiko gorputz-adarrean mugimendurik ez (0/5), eta ezkerreko beheko gorputz-adarrean 1/5.\nNIHSS, 10; Bartel, 40.\nErrehabilitazioan egon den denboran fisioterapian eta lanbide-terapian aritu da, erantzun ona izan duelarik, etekin funtzionala atera baitu.\nBizi-konstanteak maila egokietan mantendu dira egonaldi guztian.\nAlta-mementoan oinez dabil laguntzaile baten begirada pean eta ezkerreko zangoan ibilera paretikoa du.\nEskaileretan ibilera trebatzen hasi da.\nEzkerreko besoan: sorbaldaren adukzioan eta ukondoaren flexioan eta luzatzean 2/5.\nEskumuturrean eta behatzetan aktibitatearen hasiera sumatzen da.\nEz du disfagiarik likidoak irensteko.\nEz dago disartriko.\nGibelaren hantura adierazten duten parametro analitikoen hobekuntza pixkanaka nabaritu da.\nDIAGNOSTIKO NAGUSIAK.\nEZKERREKO HEMIPARESIA ETA ZAILTASUNA IBILTZEAN.\nIstripu zerebrobaskular iskemiko/Iktus iskemiko lakunarra eskuin-protuberantzian.\nZain-barneko fibrinolisia.\nBESTE DIAGNOSTIKO BATZUK.\nHipertentsio arteriala.\nHipergluzemia.\nDislipemia.\nTabakismoa.\nAlkoholismoa.\nAlkoholaren ondoriozko hepatopatia.\nTRATAMENDUA:\nOmeprazola, 20 mg gosarian.\nDuphalac ® 15 ml, idorreriagatik behar izanez gero.\nAdiro ® 100 mg bazkalorduan.\nAcfol ® 5 mg gosarian.\nEnalaprila, 5 mg gosarian.\nAtorbastatina, 20 mg afalorduan.\nNolotil ® konprimituak, minagatik behar izanez gero.\nAlprazolama, 0,25 mg, gosarian eta afarian.\nZitaloprama, 20 mg-ko 2 konprimitu, gosarian.\nNicotinell ® txaplata 21 mg gosarian.\nBESTE GOMENDIO BATZUK Gatza eta azukrea mugatu dietan.\nTabakoa eta alkohola erabat ekidin.\nAhal duen neurrian bizimodu aktiboa edukitzea gomendatzen da.\nTelefonoz deituko diote Amara Berriko anbulatoriotik fisioterapia eta lanbide-terapiak jarraitzeko.\nTelefonoz abisatuko diote jasotzeke daukan emaitza analitikoa jasotzeko (tronbofiliaren azterketa).\nKontrola eta segimendua familia-medikuak egingo dio, gibeleko hanturari dagokionez, eta hark erabakiko du azterketa gehiago egin behar den aurrerantzean.\nTentsio arterialaren, gluzemiaren eta lipido-mailen kontrola ere berak eramango dio."
}