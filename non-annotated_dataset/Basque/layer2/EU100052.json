{
  "authors": [
    {
      "author": "Pineda"
    },
    {
      "author": "Mendiguren"
    }
  ],
  "doi": "",
  "publication_date": "2020-04-27",
  "id": "EU100052",
  "url": "https://ikasmaterialak.ehu.eus/medikuntza/medikamentuak-arrazoiz",
  "source": "Medikamentuak arrazoiz preskribatzen",
  "source_url": "https://ikasmaterialak.ehu.eus/",
  "licence": "CC-BY",
  "language": "eu",
  "type": "journal",
  "description": "",
  "text": "Ikernek bizkarreko mina du, orain bi urte kalean jauzi zenetik.\n68 urte ditu.\nZure kontsultara etorri da laguntza eske, etengabeko mina duelako eta jasanezin bihurtu zaiolako.\nTxarto lo egiten du minagatik azken asteetan.\nAzterketan ikusi duzu mugitzeko zailtasun funtzionala duela, baina ez du parestesiarik, karranparik edo bestelako arazo estrukturalik.\nErradiografia normala da.\nDuela bi urte ibuprofenoa bakarrik hartzen zuen, baina ibuprofenoa ez zen nahikoa izan mina apaltzeko eta, horregatik, kodeina gehitzeko agindu zion aurreko medikuak.\nAzken hilabeteetan Ikernek kodeina + ibuprofenoa hartu ditu, baina ez du hobekuntza handirik nabaritu.\nOraingo mina neurtzeko, ikus-eskala analogikoari (EVA) erantzuteko eskatu diozu: 7 puntu ditu."
}