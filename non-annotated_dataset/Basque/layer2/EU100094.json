{
  "authors": [
    {
      "author": "Naberan"
    },
    {
      "author": "Gonzalez"
    },
    {
      "author": "Vila"
    },
    {
      "author": "Sagastibeltza"
    },
    {
      "author": "Izeta"
    },
    {
      "author": "Nadal"
    }
  ],
  "doi": "",
  "publication_date": "2013-05-10",
  "id": "EU100094",
  "url": "http://www.oeegunea.eus/biltzarrak/komunikazioak/2013-05-10/23-osasun-biltzarra/478",
  "source": "Osasungoa Euskalduntzeko Erakundea",
  "source_url": "http://www.oeegunea.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "Bost egunez beherako odoltsua izateagatik larrialdi-zerbitzura doan 10 hilabeteko edoskitzailea. Okadak, sukarra, suminkortasuna eta oliguria aurkezten ditu. Senitartekoen artean ez dago ingurune epidemikorik. Hasieran deshidratazio arina du, bizi-konstante guztiak normalak izanik. Odol- azterketan anemia, tronbozitopenia eta giltzurruneko gutxiegitasun akutua nabarmentzen dira. SHU susmoarekin zainketa intentsiboetako unitatera (ZIU) doa monitorizazio eta tratamendu egokirako. Bertan globulu gorrien transfusioa jasotzen du eta gorozki-laginen kultiboan E.Coli 0157:H7 hazten da, berotoxina sortzailea. Lau egun ospitalean eman ondoren, asintomatikoa, etxera doa SHU tipikoaren diagnostikoarekin. Kontsultan egindako jarraipenean bilakaera egokia pairatzen du."
}