{
  "authors": {
    "author": "Ar√©valo Ortega, Irene"
  },
  "doi": "",
  "publication_date": "2020-06-03",
  "id": "EU100226",
  "url": "https://addi.ehu.es/handle/10810/43742",
  "source": "University of the Basque Country",
  "source_url": "https://addi.ehu.es/",
  "licence": "CC-BY-NC",
  "language": "eu",
  "type": "other",
  "description": "Abstracts of Dissertations of Medicine",
  "text": "[EUS] Sarrera: C hepatitis kronikoa osasun arazo publikoa jarraitzen du izaten, mundu osoan 71 milioi pertsona jasaten dutena. Ekintza zuzeneko farmako antibiral (EZA) berrien eraginkortasunak eta segurtasunak birusa ezabatzeko estrategiak eta helburuak ezartzea ahalmendu du (MOE, 2030 urtea). Hala ere, osasun sistematik kanpo askotan gelditzen diren biztanleak estrategia horietan sartzeko, azpitaldeetan artatu behar dira, mikroezabapen neurriak ezarriz.Helburua: GIB/CHB koinfekzioaren prebalentzia aldaketak ebaluatzea, EZAen eraginkortasuna eta segurtasuna aztertuz. Tratatzeko zailtasunak dituzten azpitaldeak identifikatzea eta prebentziorako, diagnostikorako eta tratamendurako hobekuntza neurriak proposatzea.Metodologia: Behaketa ikerketa, deskribatzailea eta atzera begirakoa egin da. Horretarako, 2018ko abenduaren 31 arte Basurtuko Unibertsitate Ospitalearen (BUOaren) Gaixotasun Infekziosoen Zerbitzuaren zaindutakoGIB/CHBaz koinfektatuta dauden pazienteak sartu dira.Emaitzak: GIB/CHBkoinfektatuta dauden742 paziente aztertu ditugu. Koinfektatuen %72,4ak gizonezkoak dira eta %75ek 50 urte baino gehiago dituzte. Gehien ikusitako genotipoak 1a (%37,21), 3 (%27,36) eta 4 (%20,66) dira. Gaixo gehienek (%53) zirrosia izan zuten (F3+F4 fibrosia). Tratamenduak, EZArekin eta lehen saiakeran, pazienteen %91an erantzun biral iraunkorra (EBI) lortu du; interferon-ribabirinarekin (PR) berriz, %39an. EZArekin bigarren saiakeran %100ean lortu zen EBIa. Azken sei urteotan (2013-2018) GIB infekzioa duten gaixoen CHB infekzioaren prebalentzia %40,7an murriztu da.Hala ere, oraindik ez dira gaixo guztiak tratatu, gehienetan haien jarraipena galtzen delako.Eztabaida eta ondorioak:BUOko kohortearen ezaugarriak Espainiako eta Europako beste kohorteen antzekoak dira. C hepatitisaren ezabapena gertu dago gure ingurunean EZAen eraginkortasunari eta segurtasunari esker; gaur egun, pazienteen %100ek EBIa lortzen dutelako. Hala ere, azpitalde batzuk; hala nola, bena barne droga hartzaileak osatzen dutena, tratatuak ahal izateko neurriak hobetu behar ditugu. GIB infekzioa duten gaixoetan CHBaren mikroezabapena lortzeko, neurri hauek Bilbao-Basurto ESIn inplementatu daitezke."
}