{
  "authors": [
    {
      "author": "Egileak: Izaskun Sarriugarte Mochales"
    },
    {
      "author": " Itziar Lasa Beitia"
    },
    {
      "author": " Rafael Martinez de la Eranueva "
    },
    {
      "author": " Esther Auzmendi Cuevas"
    },
    {
      "author": " Patxi Urbe Castelruiz"
    },
    {
      "author": " Elena Mugarza Etxebarria"
    }
  ],
  "doi": "",
  "publication_date": "2011-06-06",
  "id": "EU100645",
  "url": "http://www.oeegunea.eus/biltzarrak/komunikazioak/2011-06-06/21-osasun-jardunaldiak/120",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "Klopidogrelen erabilera Arrasateko Osasun Zentroan\n\t\nEgileak: Izaskun Sarriugarte Mochales, Itziar Lasa Beitia, Rafael Martinez de la Eranueva , Esther Auzmendi Cuevas, Patxi Urbe Castelruiz, Elena Mugarza Etxebarria\n\t\nArrasateko Osasun Zentroa - Familia Medikuntza Zerbitzua\n\t\n\t\n\t\nSarrera\n\tGaur egun bizi dugun krisialdiaren ondorioak osasun arlora ere iristen ari direla ikusi eta pairatu behar izan dugu. Gai honen harira, 2010eko ekainean, Osasun Sailetik zirkular baten bitartez hainbat medikamenturen preskripzioa generiko moduan egin behar genuela jakinarazi ziguten.\nEgoera honen aurrean farmako hauek hartzen zituzten gaixoak aztertzen hasi ginenean, klopidogrela hartzen zuten hainbatek modu desegokian aginduta ote zuten zalantza egin genuen.\t\n\t\n\t\nHelburuak\n\tHelburu nagusia gure gaixoek klopidogrelen preskripzio egokiak dituzten aztertzea izan da. Honekin batera preskripzio horien arrazoiak aztertu ditugu. Bukatzeko klopidogrelen erabilera okerrak suposatzen duen gehiegizko gastuaren kalkulua egin dugu.\t\n\t\n\t\n\t\nMetodoak\n\tIkerlan deskribatzaile behatzailea da. Erabilitako laginean 2010eko irailaren 28an Arrasateko osasun zentroko 14 urtetik gorako eta klopidogrelen preskripzio aktibo eta kronikoa duten gaixo guztiak sartu dira. \nSexu (gizon/emakume) eta adinaren arabera (14-64 urte/65-74 urte/>=75 urte) sailkatu eta preskripzioaren egokitzapena aurrez zehaztutako baldintza batzuen arabera zuzen edo oker gisa banatu da. \nInformazioa lortzeko Osabide, Clinic eta Global baliabide elektronikoak erabili ditugu.\t\n\t\n\t\nEmaitzak\n\tAztertutako populazioaren % 0,86ak klopidogrel hartzen du, gizonezkoek emakumezkoen preskripzioak hirukoizten dituztelarik. Adin talde guztietan gizonezkoak gehiago izan arren, 75 urtez gorako taldean emakumezkoen preskripzioetan gorakada nabarmentzen da.\nTratamenduaren egokitzapenari dagokionez % 54,5ak modu zuzenean hartzen du botika eta %73,55ak gaixotasun arterial periferikoagatik egiten du. Gaixoen % 45,5ri aldiz, klopidogrel-a modu okerrean agintzen diogu eta kasuen hiru laurdenetan ezarritako denbora gainditzen dutelako da.\t\n\t\n\t\n\t\n\t\nOndorioak\n\tKlopidogrela kasu gehiegitan modu okerrean agintzen dugu, edo hobeki esanda, ez dugu behar denean kentzen. Bestalde ikerlan gehiago beharrezkoak izango dira zenbait azalpen argitu eta zehazteko.\nKlopidogrelen erabilera okerrak gure osasun sistema publikoari suposatzen dion gastu ekonomikoa kontutan hartu beharrekoa bada ere, guk sendagile gisa guzti honek gaixoen osasunarengan sor ditzakeen kalteak aintzat hartu beharko genituzke."
}