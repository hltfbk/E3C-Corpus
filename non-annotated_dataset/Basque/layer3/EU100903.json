{
  "authors": [
    {
      "author": "Egileak: S Espin "
    },
    {
      "author": " V Prado "
    },
    {
      "author": " E Zubero "
    }
  ],
  "doi": "",
  "publication_date": "2007-11-16",
  "id": "EU100903",
  "url": "http://www.oeegunea.eus/biltzarrak/komunikazioak/2007-11-16/17-osasun-jardunaldiak/278",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "SORBALDAKO MINAREN DESKRIBAPENA BEASAINGO FREMAP MUTUAKO LANGILEENGAN\n\t\nEgileak: S Espin , V Prado , E Zubero \n\t\nMEDIKUNTZA EBALUATZAILEA MASTERRA, DONOSTIA\n\t\n\t\n\t\nSarrera\n\tSARRERA\nSorbaldako minaren arazoa sarritan azaltzen da langileengan eta laneko ezintasuna eragiten du. Lan honetan biratzaileen zorroaren patologia eta gatazka azpiakromiala ikertzen dira.\t\n\t\n\t\nHelburuak\n\tHELBURUA\nLan honek arazoaren epidemiologia, diagnostikoa eta tratamendua aztertu nahi ditu. Bestalde, sortutako lan-ezintasun iragankorra eta iraunkorra ezagutu nahi ditu eta kontingentzia mota, hau da, profesionala, lan-istripua edo gaixotasun profesionala, edo kontingentzia arrunta diren.\t\n\t\n\t\n\t\nMetodoak\n\tMETODOLOGIA\n2005ean Fremap Mutuan Beasaingo Osasun Zentroan sorbaldako minarekin ikusitako 116 pazienteak.\t\n\t\n\t\nEmaitzak\n\tEMAITZAK\nKasu guztien % 47a gaixotasun profesionala zen, % 43a laneko istripua eta % 10a kontingentzia arrunta.\nDiagnostikoa klinikoa izan zen gehienbat. Hala ere, % 82,7an erradiografia arrunta egin zen; erresonantzia magnetiko nuklearra % 24,1ean eta bi probak % 20,6an.\nTratamenduari dagokionez, % 98,4a antiinflamatorio ez esteroideoekin tratatua\nizan zen; % 61,2ari errehabilitazioa egin zitzaion; % 4,3ari kortikoideen infiltrazioa\njarri zitzaion eta % 3,4ak kirurgia jasan zuen.\nLaneko ezintasun iragankorra % 58,6ak behar izan zuen, iraupenaren mediana 24 egunekoa izan zelarik.\nGehiena, % 78a, gizonezkoengan gertatu zen, eta batezbesteko adina 43 urtekoa izan zen.\nLanbideari dagokionez gehienak Okupazioen Sailkapen Nazionaleko 8. taldekoak ziren: Instalazio, makineria eta muntaketako operadoreak, kasu guztien % 53,4arekin, eta hauen barruan gehienak makina-tresnetako operadoreak eta labeetako langileak ziren. % 22,4a langile kualifikatuak ziren eta % 13,8 langile ez kualifikatuak.\nBeste okupazioetanâ8094teknikariak, administrariak, salmentako langileak, etab.etanâ8094 kasu gutxi sumatu ziren.\t\n\t\n\t\n\t\n\t\nOndorioak\n\tEZTABAIDA ETA KONKLUSIOA\nPatologia hau maizago gertatzen da gizonengan.\nLanpostuari dagokionez makina-tresnetako eta labeetako langileek arrisku handiagoa azaltzen dute.\nGehienak, % 47a, gaixotasun profesionala dira, esfortzu errepikakorrarekin\nlotua. Beste % 43an traumatismo baten ondorioa dira.\nDiagnostikoa klinikoa da, miaketa-probak lagungarri izanik. Tratamendu nagusia kontserbatzailea da, hanturaren kontrako farmakoekin eta errehabilitazioarekin.\nKirurgia kasu larrienetarako eta sendatze zailenetarako utzi edo gordetzen da."
}