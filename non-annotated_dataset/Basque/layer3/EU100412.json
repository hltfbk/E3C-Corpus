{
  "authors": [
    {
      "author": "Egilea: Oihana Lorea Zabalegui"
    }
  ],
  "doi": "",
  "publication_date": "2017-03-31",
  "id": "EU100412",
  "url": "http://www.oeegunea.eus/biltzarrak/komunikazioak/2017-03-31/27-osasun-biltzarra-2017/653",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.5 Abaurregainako emakume nagusiak Martxan!\n\t\nEgilea: Oihana Lorea Zabalegui\n\t\n0\n\t\n\t\na0a0Abaurregainako emakume nagusiak Martxan!\n\t\n\t\nSarrera\n\t\n\tAezkoan mediku berria lanean hasterakoan, herri bateko adineko jendeari sortzen zitzaizkien kezkak helarazi zizkidaten. Bere ustetan Abaurregainako (132 biztanle dituen herria) adineko jendea triste zegoen, asko oso bakarrik zeuden eta ez zeukaten egitekorik, neguaren gertutasunak ere tristura hori areagotzen zuelarik.\n\tOsasun Etxeko Zuzendaritzarekin eta Abaurregainako Udaletxearekin koordinatu nintzen hasieran eta erraztasun ugari ipini zizkidaten.\n\tOndoren kontaktu erronda hasi nuen, bai telefonoz bai etxez-etxe, medikuak esandakoa neurtzeko asmoarekin eta jendearen gabeziak ezagutzeko nahiarekin.\n\tOndorioztatu nuena zera izan zen, bazegoen talde bat, gauzak egiten hasteko gogo biziak zituena; 60 urtetik gorako emakumeak. Beraz, emakume nagusi guztiak bilera batera deitu nituen, asmoak, nahiak, beharrak, ateratzeko asmoz. Bileran guzti hori landu genuen eta zer eta non nahiko zuten egin finkatzen saiatu ginen.\n\t\n\t\n\t\nHelburuak\n\t\n\t*Elkartzea.\n\t*Etxetik ateratzea.\n\t*Beraien nahi eta gabezien inguruan pentsaraztea.\n\t*Beraiek nahi dutena erabaki ahal izatea.\n\t*Jarduera ezberdinak aurrera eraman ahal izatea.\n\t*Proiektua bereganatzea, taldea autonomo bilakatzea.\n\t\n\t\n\t\n\t\nMetodoak\n\t\n\tDeskriptiboa. Proiektu baten deskribapena, ideia sortu zenetik martxan ipini arte.\n\t\n\t\n\t\nEmaitzak\n\t\n\tLehenengo bileratik, Talde Eragilea sortu genuen, taldeko hiru emakumeek eta nik osatu genuen. Hortik aurrera, modu jarraian zein jarduera eramango ziren aurrera eta zein lokaletan egingo zen ezarri genuen, gainera modu ez jarraian egingo ziren jarduerez ere hitz egiten hasi ginen. Horretarako, udaletxearekin oso koordinazio estua egin genuen, lokal eta hornikuntzen gaien inguruan batez ere. Gainera egingo zituzten jarduera ezberdinak aurrera eraman ahal izateko, irakasleak bilatu behar izan genituen.\n\tBestetik, taldea pixkanaka autonomia hartzen joan zen, eta nire lana, laguntzera, eta jarraipena egitera mugatzen joan zen. Gaur egun, Talde eragilearekin jarraipen bilerak egiten ditugu eta noizbehinka guztiekin elkartzen gara.\n\t\n\t\n\t\n\t\n\t\nOndorioak\n\t\n\tHiru jarduera astean antolatu dituzte herrian; soinketa, informatika hastapena eta argazki zaharren berreskurapena. Honek, astean hirutan elkartzen direla Udaletxeak utzitako lokaletan dakarrela. Gainera, pixkanaka gizonak gerturatzen hasi dira, batez ere argazkien jarduerara. Gaur egun, soinketan 12 pertsona hartzen dute parte, informatikan 9 eta argazkigintzan 14. Gainera, beraien eskaeraren araberako gai ezberdinetako tailerrak ere antolatzen ditugu."
}