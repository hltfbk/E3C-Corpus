{
  "authors": [
    {
      "author": "Egileak: Joxe Mari Manterola Martija"
    },
    {
      "author": " Juncal Artieda Arandia"
    },
    {
      "author": " Arantzazu Arrospide Elgarresta"
    },
    {
      "author": " Ainara RodrÃadguez Achaerandio"
    },
    {
      "author": " Daniel Elorza Goikoetxea"
    },
    {
      "author": " ArgiÃ±e Vallejo Luis"
    },
    {
      "author": " Susana Canillas RodrÃadguez"
    }
  ],
  "doi": "",
  "publication_date": "2014-04-04",
  "id": "EU100516",
  "url": "http://www.oeegunea.eus/biltzarrak/komunikazioak/2014-04-04/24-osasun-biltzarra/518",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.7 Zergatik hainbeste salmonellosi 2013an Debabarrena Eskualde Sanitario Integratuan?\n\t\nEgileak: Joxe Mari Manterola Martija, Juncal Artieda Arandia, Arantzazu Arrospide Elgarresta, Ainara RodrÃadguez Achaerandio, Daniel Elorza Goikoetxea, ArgiÃ±e Vallejo Luis, Susana Canillas RodrÃadguez\n\t\n0\n\t\n\t\na0a04.7 Zergatik hainbeste salmonellosi 2013an Debabarrena Eskualde Sanitario Integratuan?\n\t\n\t\nSarrera\n\t\n\tAzken urteotan, Debabarrena Eskualde Sanitario Integratuan (ESIn) gero eta salmonellosi-kasu gutxiago gertatzen ziren; 2013an, aldiz, azken urteetan baino kasu eta agerraldi gehiago izan ziren.\n\t\n\t\n\t\nHelburuak\n\t\n\t2013an isolatutako \nSalmonella \nkasuak aztertzea eta azken 10 urteetakoekin alderatzea; gainera, \nSalmonella enteritidis\n anduien erresistentzia azaltzea ere bai.\n\t\n\t\n\t\n\t\nMetodoak\n\t\n\t2004tik 2013ra bitartean, biak barne, Mendaroko Ospitalean jaso diren eginkarien koprokultiboa egin da. \nSalmonella \nanduiak ohiko metodoekin isolatu eta identifikatu dira, eta bakterioen erresistentzia jakiteko, CLSIren arauak jarraitu dira. \nSalmonella\n gehienak serotipatu dira antigorputz espezifikoekin; zenbait kasutan, \nSalmonella \nanduiak Donostia Ospitaleko eta Carlos III.a Institutuaren Majadahondako laborategietara bidali dira.\n\t\n\t\n\t\nEmaitzak\n\t\n\tSalmonellosi-kasuen kopurua honakoa izan da urteen arabera —parentesi artean \nS. enteritidis\nek sortutakoak agertzen dira—: 2004an, 102 (83); 2005ean, 97 (76); 2006an, 50 (27); 2007an, 44 (29); 2008an, 45 (27); 2009an, 38 (22); 2010ean, 60 (37); 2011n, 37 (20); 2012an, 38 (19); eta 2013an, 98 (79). 2005etik 2012ra arte salmonellosi-kasuak asko jaitsi ziren, baina 2013an\n S. enteritidis\nek eragindako beherakoak nabarmen igo ziren.\n\t\n\tDebabarrena eskualdean, \nSalmonellak \netxeetan sortzen ditu agerraldi gehienak. Hala, 2004tik 2012ra bitartean, 25 agerralditatik 20 \nS. enteritidis\nek sortutakoak izan ziren, guztiak etxeetan kutsatuta. 2013an, 10 agerraldi detektatu ziren; horietatik 8\n S. enteritidis\nek eragindakoak, 3 etxeetan kutsatu ondoren eta 5 Soraluze, Mendaro, Deba, Eibar eta Elgoibarko taberna jakin batzuetan patata-tortilla jan ondoren hartuak.\n\t\n\t2013ko lehenengo 6 hilabeteetan, 14 pertsona kutsatu ziren \nS. enteritidis\naz, eta bigarren seihilekoan, 65 pertsonek izan zituzten serotipo horrek eragindako beherakoak, lehenengo seihilekoan baino lau aldiz gehiago.\n\t\n\t\nS. enteritidis \nandui guztiek, batek izan ezik, antibiograma berbera zuten: “in vitro” sentikorrak ziren amoxizilinarekiko, zefalosporinekiko, aminoglikosidoekiko, fosfomizinarekiko, kotrimoxazolarekiko eta ziprofloxazinoarekiko, eta erresistenteak azido nalidixikoarekiko eta nitrofurantoinarekiko.\n\t\n\t\n\t\n\t\n\t\nOndorioak\n\t\n\tGipuzkoako oilategi jakin bateko arrautzak kutsatuta zeudelako eta arrautzak erabiltzean segurtasun-neurri egokiak hartu ez zirelako gertatu ziren hainbeste salmonellosi-kasu. Abenduaren 21etik urtarrilaren 31ra arte ez da salmonellosi-kasu gehiago izan, Epidemiologia Unitateko eta Gipuzkoako Foru Aldundiko abelzaintza-zerbitzukoek oilategian neurriak hartu ondoren."
}