{
  "authors": [
    {
      "author": "Egileak: J Delgado Naranjo"
    },
    {
      "author": " A Plazaola Altzerreka"
    },
    {
      "author": " C RodrÃadguez AndrÃ©s"
    }
  ],
  "doi": "",
  "publication_date": "2006-05-12",
  "id": "EU100954",
  "url": "http://www.oeegunea.eus/biltzarrak/komunikazioak/2006-05-12/16-osasun-jardunaldiak/309",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "GAIXOTASUN KARDIOBASKULARRARI ETA BIZI-ITXAROPENARI BURUZKO IKERKETA EUSKADIKO 65 URTETIK GORAKO GIZAKIENGAN (1986-2001)\n\t\nEgileak: J Delgado Naranjo, A Plazaola Altzerreka, C RodrÃadguez AndrÃ©s\n\t\nPrebentzio Medikuntza eta Osasun Publikoko Saila. Euskal Herriko Unibertsitatea\n\t\n\t\n\t\nSarrera\n\tSARRERA\nEuskal Autonomia Erkidegoa demografikoki, beste herrialde aurreratuak bezala zahartzen ari da.\nDatozen urteotan, zer-nolako osasun egoera izango du talde horrek? Galdera horri erantzuteko bizi-itxaropena kalkula daiteke. Horren bitartez talde horretan ager daitezkeen osasun eta gizarte-laguntzen beharrak ikus daitezke\t\n\t\n\t\nHelburuak\n\tHELBURUAK\ni)\tGaixotasun kardiobaskularren bizi-itxaropen espezifikoa estimatzea eta bere eboluzioa ezagutzea. Lurralde historikoka, generoka, adinka eta heriotza-urteka zehaztuta.\nii)\tEAEko 65 urteko biztanleen bizi-itxaropena estimatzea. Lurralde historikoka, generoka, adinka eta heriotza-urteka zehaztuta.\niii)\tEstimatutako 65 urteko biztanleen bizi-itxaropena, gaixotasun kardiobaskular guztiak prebenituz gero, teorikoki izango luketen bizi-itxaropenarekin konparatzea. Lurralde historikoka, generoka, adinka eta heriotza-urteka zehaztuta.\t\n\t\n\t\n\t\nMetodoak\n\tMETODOAK\nIkerketa honen helburuko populazioa honako hau da: Euskadin 1986tik 2001era bizi izandako 65 urtetik gorako gizon-emakumeak. Eusko Jaurlaritzako Osasun Sailaren Hilkortasun-Erregistroak urte-tarte horretarako 204.579 hildako kasuen informazioa eskuratu digu; datu horiek Autonomia Erkidegoak eta INEk adostutako Hiltzeko Zergati Nagusien Zerrenda Laburraren arabera sailkatuta daude eta herrialdeka, adinka, urteka eta generoka bereiztuta datoz.\nOsasun-egoera baloratzeko hain baliagarria denez, bizi-iraupenaren kide bat erabiliko dugu, hau da bizi-itxaropena. Bizi-itxaropena estimatzeko bizitza-taula metodologia erabili da. Bizi-itxaropena hilkortasun-tasaren funtzioa da eta biak lotuta daude. 65 urte dituztenen bizi-itxaropenak (I65) 65 urteko lagun bati bizitzeko geratzen zaizkion urteak adierazten ditu. 65 urte dituztenen bizi-itxaropena adin-talde baten behatutako hilkortasunaren arabera kalkulatu da. I65-en estimazioa hilkortasun-tasa espezifikoen funtzioa da.\t\n\t\n\t\nEmaitzak\n\tEMAITZAK\nGrafikoak honako hau adierazten du: 65 urteko gizabanakoetan behatutako bizi-itxaropena eta teorikoki kalkulatutakoa. Horretaz gain, grafikoaren azpialdean bien bizi-itxaropenen arteko aldea eta joera ere adierazten du. Datuak generoaren eta lurralde historikoaren arabera bereiztuta daude. Ikerketa-urteak 1986-2001 dira.\t\n\t\n\t\n\t\n\t\nOndorioak\n\tONDORIOAK\nIkertutako epean zirkulazio-sistemako gaixotasunen arriskua gutxitu egin da. Jaitsiera horixe da hilkortasun orokorra gutxitzearen arrazoi garrantzitsuenetarikoa, eta neurri berean, 65 urtekoen bizi-itxaropena luzatzearen arduraduna."
}