{
  "authors": [
    {
      "author": "Egilea: Aintzane Sarasua "
    }
  ],
  "doi": "",
  "publication_date": "1998-04-24",
  "id": "EU101179",
  "url": "http://www.oeegunea.eus/biltzarrak/hitzaldiak/1998-04-24/08-osasun-jardunaldiak/138",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "3.4 Hemiplegiaren\ttratamendu\tfisioterapikoa hasierako fasean\n\t\nEgilea: Aintzane Sarasua \n\t\nFisioterapeuta. Gurutzetako Ospitalea\n\t\n\t\n\t\na0\nSarrera\nBurmuineko lstripu Baskular (BIB) baten ondorioz, sarritan hemiplegia baten aurrean topatzen gara. Eta hain zuzen ere, honelako gaixoak izango dira tratamendu fisioterapikoa beharko dutenak.\na0Hemiplegiko baten pronostiko funtzionalean, nerbio-sistema zentralean jasan duen lesioaz aparte, gaixo horrek hasieratik izan dituen zainketak benetako garrantzia izango dute.\na0Tratamendu fisioterapikoaren helburua gaixoaren independentzia funtzionala izango da eta honetarako, batetik beronen egoera ortopediko egokia mantentzen saiatuko gara eta bestetik mugimenduen ordainketa prozesua bizkortzea bilatuko ditugu.\na0Gaixoak bere mugimendurako aukerez kontzientziatu, berauek garatu eta emaitza funtzional ona lortzeko gestoak kontrolatu eta egokitzeko duen ahalmenaren neurrian, independentzia gradu hobeago edo okerragoa izango du.\nSarritan bai maila funtzionalean eta bai estetikoan, ahalik eta ibilera autonomo zuzenena lortzea bilatuko dugu, eta mingarria ez den bitartean, goiko gorputzadadar erabilgarria. Honela, gaixoak bere Eguneroko Bizitzako Aktibitateak egiteko ahalmena izatera, familia giroan integratzera edota zenbait kasutan berriro lanera bueltatzera iritsiko litzateke.\na0\na0\nHasierako fasea\nHemiplegiaren ezarpen denboraldia dugu. Gaixoa ohean topatuko dugu. Batzuetan oraindik koma egoeratik atera gabe eta askotan obnubilazio handiarekin. Gorputzaren bi alderdietatik sentsazio desberdinak jasotzen ditu, erdibitula egongo balitz bezala, eta ez du bien arteko loturarik aurkitzen. Dena den eta ahal den neurrian, bere partehartze aktiboa ezinbeslekoa izango da tratamenduan.\nFase honen iraupena erabat aldatzen da gaixo batetik bestera, egun gutxi batzuk edo asteak pasa daitezke.\na0\nTratamendu fisioterapikoa\nl. \nJarrera tratamendua. Oso garrantzitsua da errehabilitazio prozesua errazteko eta hurrengo trastorno hauen prebentzio bezala:\n-a0 \nAzaleko asaldurak.\n-a0a0 \nArnas-aparatuko arazoak.\n-a0a0 \nSorbaldaren subluxazioa.\n-a0 \nDeformazio ortopedikoak.\nEta gainera trastorno hauek denak, muskuluen tonuaren aldaketa anomaloak indartuko dituzten estimuluak bihurtuko dira.\nGaixoak ohean duen posizioa aztertuko dugu, burua, gorputz-enborra, gorputz-adarrak. Berauen errotazio eta inklinazio joerak zuzenduz, gerora begira eta hauek ezarriz gero ondorio latzak ekarriko bailituzke zuzpertze funtzionalaren orduan.\nHemiplegiadun paziente bat ohean egokitzerakoan, honela egingo dugu:\n•a0 \nAhoz gorako etzanera. Burua ohetik pixka bat altxatuta, zuzen edo hemiplegia duen aldera begira. Gorputz-enborra eta pelbisa zuzen inklinazio eta errotaziorik gabe.\nGoiko gorputz-adar hemiplegikoa, sorbaldaren uzkurtzea prebenilzeko, 45 graduko abduzioan zabalduta eta antepultsioan buruko batez baliatuz. Besaurrea supinazioan, eskumuturra erdiflexio dortsalean eta eskua flexio pixka batekin, buruko batez apur bat altxatuko ditugu. Edemarik balego ere, hau jarrera egokia litzateke.\nBeheko gorputz-adar hemiplegikoan, aldakaren kanpo-errotazioaren aurka borrokatzeko, aldaka azpitik eta izterra hartuko duen buruko bat luzetara ipiniko diogu.\nOinazpian ez dugu inoiz ezer ipiniko, ez buruko eta ez oholik, erreakzio anomaloak indartuko bai lituzke.\n•a0 \nAlbo-etzanera. Alde batera zein bestera. Burukoez baliatuz gaixoa ondo jarriko dugu burua aurrerantz jausi ez dadin eta hemiplegiadun sorbaldaren uzkurtzea ekidituz.\n• \nHemiplegiadun aldeko albo-etzanera: Sorbalda aurrerantz antepultsioan, ukondoa luzatuta, besaurrea supinazioan, eta eskua erdi flexionatuta. Beheko gorputz-adarra luzatuta eta aldaka estentsioan .\n•a0 \nEserita. Gaixoaren egoera orokorra hobetzen den neurrian eta ahalik eta lasterren, besaulkira edo gurpildun aulkira pasatuko dugu. Eserita egoterakoan jarrera on batek, gaixoak bere orekaren ohartze eraginkorra dakar.\nHonetarako besaulkiak bizkarralde altua behar du burua erori ez dadin. Pisua era simetrikoan banatu, bizkarra zuzen (atzeraka jausi gabe), sorbalda atzean buruko bat ipini berau aurreruntz ekartzeko eta besaurrea eta eskua buruko baten gainean jarrita.\nAldaka azpian buruko bat ipiniko dugu kanpo errotazio joera zuzentzeko.\nBesoaren jarrera egokia, mahaitxo baten antzera gaixoaren aurrean jarritako taula batez ziurta dezakegu.\n• \nJarrera aldaketei garrantzi handia emango diegu. Hauetan gertatzen diren tiraketa eta lesioak (nahiz eta txikiak izan) eragin handia izango baitute gaixoaren tonu muskularrean. Familiari eta gaixoari hauek nola egin behar dituzten erakustea komenigarria litzateke.\n2.a0a0a0 \nMobilizazio pasiboak. Sarritan agertuko zaizkigun muskuluen uzkurdura eta deformazio ortopedikoen aurka lan egiteko ezinbestekoak.\nGaixoa ohean ahoz gorako etzaneran.\nGorputz osoko artikulazioen mobilitate normala bermatuko dugu eta bereziki hemiplegiadun aldearena. Alde honetako artikulazio guztien mobilizazioak egingo ditugu. Hauek poliki, minik egin gabe eta gozoak izango dira luzaketa-erreflexurik ez eragiteko.\nSorbalda eta artikulazio metakarpofalangikoak ardura bereziaz tratatuko ditugu. Sarritan sorbaldako kapsulitis batek, edo sorbalda edo eskuko algoneurodistrofia batek errehabilitazio prozesua oztopatuko baitizkigute.\n3. Tratamendu globala ohean. Pixkanaka, gaixoari ohean jiratzen erakutsiko diogu, hemiplegiadun alderantz eta gero besterantz. Lateralizazio mugimendu hauek goiko gorputz-adarrek eta gorputz-enborrak hasiko dituzte pelbisaren errotazioaren jarraipenarekin.\nBeste ariketa egoki bat ipurdia altxatzearena izango da zubi posizioa mantenduz. Honela gero zutitzeko garaian hain garrantzitsua izango den pelbisa erabiltzen ikasiko du.\nAriketa hauek gaixoari ohean autonomia pixka bat emateaz gain, beronen gorputzaren pisuaz ohartzea eta alde hemiplegikoaren jabetzea ekarriko dute.\nEz dugu ahaztu behar tratamendua beti gaixoaren egoera berezi eta aukereia0egokitu behako diegula"
}