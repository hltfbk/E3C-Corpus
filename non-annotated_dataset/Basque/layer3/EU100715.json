{
  "authors": [
    {
      "author": "Egileak: Elena Zubillaga "
    },
    {
      "author": " Gabriel Zubillaga "
    },
    {
      "author": " Javier Vivanco "
    },
    {
      "author": " Ramon Querejeta "
    },
    {
      "author": " Tomas Etxeberria "
    },
    {
      "author": " Cristina Sarasketa "
    }
  ],
  "doi": "",
  "publication_date": "2010-06-05",
  "id": "EU100715",
  "url": "http://www.oeegunea.eus/biltzarrak/komunikazioak/2010-06-05/20-osasun-jardunaldiak/54",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.0 Emakumeak gizonak baino sintomatikoagoak hipertentsioak eragindako bihotz-gutxiegitasunean\n\t\nEgileak: Elena Zubillaga , Gabriel Zubillaga , Javier Vivanco , Ramon Querejeta , Tomas Etxeberria , Cristina Sarasketa \n\t\nDonostia Ospitalea\n\t\n\t\n\t\nSarrera\n\t\n\tHipertentsioak eragindako bihotz-gutxiegitasunaren bilakaera, emakume ala gizon izatearen arabera desberdina izan daiteke. Guk hipertentsioa oinarritzat duen bihotz-gutxiegitasunean bi sexuen artean dauden desberdintasunak ezagutu nahi ditugu; horri esker, prebentzio neurri eta tratamendu egokiagoak ezartzeko.\n\t\n\t\n\t\n\t\nMetodoak\n\t\n\tAtzera begira egindako ikerlana da. Aztertutako 180 pertsonak (104 gizon, 76 emakume), 2003-2007 urteetan Donostia ospitalean ingresatu ziren eta hipertentsioa bihotz -gutxiegitasunaren eragile bakartzat zuten.\n\t\n\t\n\t\nEmaitzak\n\t\n\tEmakumeak, gizonekin alderatuz, edadetuagoak ziren (78 urte vs. 70, P<0,001), hipertentsioaren iraupena antzekoa zuten (6 urte vs. 10, P=0,71) eta, fibrilazio aurikularren portzentajea (%46,7 eta %50, P=0,19) antzekoa zuten. Egoera egonkorrean NYHA maila altuagoa zen emakumeetan (2,6 eta 2,4 , P=0,01) eta bihotzeko eiekzio-frakzioa handiagoa zuten (%61 vs. %55, P=0,003). Kreatinina (1,02 eta 1,15, P=0,024) eta hemoglobina maila (13.3 eta 14.1, P=0,0001) baxuagoak ziren emakumeengan. Dentsitate baxuko lipoproteina (LDL) kolesterola emakumeen taldean altuagoa izan zen, desberdintasuna, esangura estatistikoa zuelarik. Ohiko tratamenduetan, ez zen esangura estatistikoa zuen desberdintasunik nabarmendu.\n\t\n\t\n\t\n\t\n\t\nOndorioak\n\t\n\t- Bihotz-gutxiegitasun hipertentsiboagatik ingresatutako emakumeek eta gizonek ezaugarri kliniko desberdinak zituzten: emakumeak edadetuagoak ziren eta funtzionalki okerrago zeuden, baina bihotzeko funtzio sistolikoa hobeto zuten. - LDL Kolesterolaren kontrola okerragoa zen emakumeengan. Baliteke, emakumeek, gantzen desoreka horri aurre egiteko, tratamendu ahulagoa jasotzea. - Giltzurruneko gaixotasun arinari eta anemiari dagokienez, bi sexuen artean ez zen desberdintasunik antzeman. - Biziraupenean eragina duten farmakoak, bi taldekoek antzeko eran jasotzen zituzten. - Hipertentsioa eta fibrilazio aurikularra era egokian tratatzea garrantzitsua da. Sexu bakoitzaren berezitasunak bihotz-gutxiegitasunean ikertzen jarraitu behar dugu."
}