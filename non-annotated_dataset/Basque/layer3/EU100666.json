{
  "authors": [
    {
      "author": "Egileak: Lorea Martinez Indart"
    },
    {
      "author": " A. Urkaregi Etxepare"
    },
    {
      "author": " J. I. Pijoan Zubizarreta"
    }
  ],
  "doi": "",
  "publication_date": "2011-06-06",
  "id": "EU100666",
  "url": "http://www.oeegunea.eus/biltzarrak/komunikazioak/2011-06-06/21-osasun-jardunaldiak/150",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "Nahasketa murriztea, joera adierazlea (Propensity Score) metodoaren bidez\n\t\nEgileak: Lorea Martinez Indart, A. Urkaregi Etxepare, J. I. Pijoan Zubizarreta\n\t\nGurutzetako Ospitalea - Epidemiologia Klinikoko Unitatea\n\t\n\t\n\t\nSarrera\n\tEbakuntza baten ondorioak aztertzeko egokiena den ikerketa mota saio klinikoa da. Hala ere, askotan ikerketa mota hau egitea ezinezkoa da eta gehienetan informazioa behaketa ikerketatik ateratzen da. Baina ebakuntzaren ondorioei buruzko inferentziak egiteko behaketa ikerketatik abiatzeak arazoak ekar ditzake, emaitzetan eragina izan dezaketen beste faktore ezezagun batzuk egon daitezkeelako (â809cnahasketaâ809d deituriko fenomenoa).\t\n\t\n\t\nHelburuak\n\tNahasketa murriztea, Joera Adierazlea (Propensity Score) metodoan oinarrituriko parekatze tekniken bidez.\t\n\t\n\t\n\t\nMetodoak\n\tJoera Adierazlea faktore desberdinek baldintzaturiko tratamendu bat jasotzeko probabilitatea da. \nJoera Adierazlearen balio zehatz baterako, tratatu eta ez tratatuen artean banakako ezaugarri desberdinak homogeneoki banaturik egotea lortzen da. Hortaz, tratamenduaren ausazko esleipenaren mekanismoa berregiten da.\nJoera Adierazlea erregresio logistikoaren bidez kalkulatzen da, menpeko aldagaia tratamendua izanik. Oso garrantzitsua da aldagai independenteen aukeraketa alborapenaren gehikuntza ekiditeko. Emaitzarekin erlazionatuta dauden aldagaiak sartu behar dira ereduan, tratamenduarekin erlazionatuta egon edo ez.\nJoera Adierazlean oinarritutako parekatze teknika erreperfusioa egiteak, hurrengo hilabetean hiltzean duen eragina aztertzeko aplikatu dugu. Erabili dugun parekatze teknika mota auzokorik hurbilenaren teknika izan da.\t\n\t\n\t\nEmaitzak\n\tErreperfusioa egiteak hurrengo hilabetean hiltzean duen eragina datu gordinekin honako hau da: 1,763 (%95 KT 1,343-2,316).\nErreperfusioa egiteak hurrengo hilabetean hiltzean duen eragina parekatze-tekniken bidez honako hau da :1,240 (%95 KT 0,915-1,681).\t\n\t\n\t\n\t\n\t\nOndorioak\n\tKalkuluak datu gordinekin zehaztean, erreperfusioa egiteak, hurrengo hilabetean hiltzearekin erlazionatuta dagoela ikus dezakegu. Joera, ordea, adierazlean oinarritutako parekatze teknikak erabili eta gero, tratamenduaren efektua heriotzarekin ez da adierazgarria. Nahasketa zuzendu dugula adierazten du horrek."
}