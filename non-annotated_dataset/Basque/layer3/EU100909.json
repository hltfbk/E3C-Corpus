{
  "authors": [
    {
      "author": "Egileak: L Arriola "
    },
    {
      "author": " MC Tobalina "
    }
  ],
  "doi": "",
  "publication_date": "2007-11-16",
  "id": "EU100909",
  "url": "http://www.oeegunea.eus/biltzarrak/komunikazioak/2007-11-16/17-osasun-jardunaldiak/272",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "HEZURRETAKO TUMORE GAIZTOAK EUSKAL AUTONOMIA ERKIDEGOAN (1996-2002)\n\t\nEgileak: L Arriola , MC Tobalina \n\t\nZAINKETA EPIDEMIOLOGIKOKO UNITATEA, ARABAKO OSASUN PUBLIKORAKO ZUZENDARIORDETZA\n\t\n\t\n\t\nSarrera\n\tSARRERA\nEuskadiko Minbiziaren Erregistroa (RCEME) 1986. urteko azaroaren 6an sortzen da Lan, Osasunketa eta Gizarte Segurantza Sailaren aginduz.\nErregistro honen helburuetako bat minbiziak Euskal Autonomia Erkidegoan duen eragina ezagutzea da, sexuaren arabera, lurralde historikoaren arabera eta topografia / morfologiaren arabera.\nEuskadiko Minbiziari buruzko erregistroan, erkidegoan dauden ospitale publiko eta pribatuetako minbizi-kasu berri guztiak jaso eta aztertzen dira.\t\n\t\n\t\nHelburuak\n\tHELBURUAK\n1996tik 2002ra hezurretako tumore gaiztoek Euskal Autonomia Erkidegoan izan duten eboluzioa deskribatu. Urte bakoitzean tumore hauen intzidentzia zein izan den deskribatu, sexuaren arabera, lurralde historikoaren arabera eta topografia / morfologiaren arabera.\t\n\t\n\t\n\t\nMetodoak\n\tMETODOAK\nEuskadiko minbiziaren populazio-erregistroa erabili da. Intzidentzia-tasak kalkulatzeko erregistroak erabiltzen dituen populazio-datuak Euskal Estatistika Erakundeak (EUSTATek) eskaintzen dituenak dira. Intzidentzia-tasak Europako populazioaren adinarekiko estandarizatu dira.\nHezurretako tumoreak aztertzeko Onkologiarako Gaixotasunen Nazioarteko Sailkapena erabili da (CIE-O 2. argitalpena). Erabili diren topografiako kodeak honako hauek dira: C40-C41 Hezurrak, artikulazioak eta kartilago artikularrak.\nDatuak SPSS softwarea erabiliz aztertu dira.\t\n\t\n\t\nEmaitzak\n\tEMAITZAK\n1996-2002 urteen tartean EAEn, 186 hezurretako tumoreen kasu berri erregistratu\ndira. Intzidentzia-tasak grafikoan ikus daitezke (1 grafikoa). Erregistroak bildu dituen kasu berri guztien % 0,27 dira.\n% 59 gizonezkoak dira. Lurralde historikoari dagokionez % 58 Bizkaian, % 33 Gipuzkoan eta % 9 Araban kokatu dira. Topografiari dagokionez % 39 beheko gor197 putz-adarrekoak, % 19 pelbis, sakro eta kokzixekoak, % 17 bizkarrezur eta saihetsetakoak, % 13 goiko gorputz-adarrekoak, % 8 garezur eta aurpegikoak eta % 4 beste kokapenetakoak.\nMorfologiari dagokionez % 63,4 sarkomak dira (48 kondrosarkoma, 37 osteosarkoma, 33 sarkoma), % 39,6 beste morfologia batzuk (kordoma, linfoma, histiozitoma, etab.) eta % 6,4 histologiarik gabekoak.\t\n\t\n\t\n\t\n\t\nOndorioak\n\tONDORIOAK\nHezurretako tumore gaiztoen tasak eboluzio aldakorra izan dute Euskal Autonomia Erkidegoan 1996-2002 urteetan zehar. Hala eta guztiz ere, zenbaki absolutuetan aldaketa ez da nabarmena izan eta tumore guztien % 26-30 suposatzen du\naztertu diren urte guztietan."
}