{
  "authors": [
    {
      "author": "Egilea: K. Martinez Urionabarrenetxea"
    }
  ],
  "doi": "",
  "publication_date": "1998-04-24",
  "id": "EU101160",
  "url": "http://www.oeegunea.eus/biltzarrak/komunikazioak/1998-04-24/08-osasun-jardunaldiak/687",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.15 Homosexualitatea eta zerebroa\n\t\nEgilea: K. Martinez Urionabarrenetxea\n\t\n0\n\t\n\t\n\t\nSarrera\n\t\n\tAnitzak dira azken urteotan homosexualitatearen kausa(k) aurkitzeko asmoz egiten ari diren ikerketak. Zientzilari gehienek kausa multifaktoriala duela aldarrikatzen dute. Hala ere, homosexualen eta heterosexualen artean ustez dauden ezberdintasunetan oinarriturik, zerebroaren konfigurazioan duten eraginagatik jaioaurreko horadmona maila desberdinak aipatu dituzte batzuek. Beste batzuek, aldiz, estruktura zerebral konkretu batzuen ezberdintasuna aipatu dute orientazio sexual ezberdinaren kausa bezala.\n\t\n\t\n\t\nHelburuak\n\t\n\tTxosten honen helburua proposatu diren bi teoria horien eta era berean ideia horieadtan oinarritu diren \ntratamenduen\n azalpena egitea da. Horrekin batera, ikerketa eta \ntratamendu\n horien analisi kritiko bat egitea.\n\t\n\t\n\t\n\t\nMetodoak\n\t\n\tGaiaz argitaratu diren lan zientifikoak bildu eta ikertu dira.\n\t\n\t\n\t\nEmaitzak\n\t\n\t(Homo)Sexualitatearekiko nolabaiteko harremana duen hainbat estruktura zerebral aipatu izan da historian zehar: area preoptiko ertaina, nukleo bentromediala, aurrehipotalamoko nukleo interstiziala, amigdala, area septala, stria terminalis-en ohe nukleoa, substantzia arre periakueduktala, etab. Era berean, hormonen artean, testosterona edota estrogenoaren jaioaurreko mailak aipatu dira zerebroaren estrukturatzeaz izan dezaketen eraginagatik. Estruktura zerebral ezberdinen teorian finkatuak, hainbat kirurgia mota proposatu -eta praktikan jarri ere egin izan da- homosexualen sexu orientazioa aldarazteko asmoz. Jaioaurreko hormona maila ezberdinen teorian sustraiturik ere hainbat \ntratamendu\n eta osasun publikorako neurri ere proadposatu izan dira. Aurkituriko literatura zientifikoan hiru motatako arazoak aurkitu dira:\n\t\n\tgiza sexualitatea ikertzerakoan determinismoa\n\t\n\tanimalien sexu portaerak ikertu dira batez ere, eta berengan, portaerak ez dira ordurarte uste zen bezala- sexu bakoitzari beti zegozkion araberakoak\n\t\n\tanimaliengan ikerturiko portearek ez dute zerikusirik sexu orientazioarekin\n\t\n\teta azkenik, emaitzak probisionaltzat hartu beharra dago, aurkikunde gehienak oraindik errepikatu ez direnez\n\t\n\t\n\t\n\t\n\t\nOndorioak\n\t\n\tGizabideak sakonkiago ulertu ahal ditzagun, eta gizon eta emakumeen bizitzaz eta giza eskubideekiko lotura hain sakonak ditutzen ikerketa zientifiko hauek beharrezkoak diren arren, beren emaitzak hurbiletik eta sakonki kritikatuak behar dute izan zientzilariek gehienetan gizabideak gizarte harremanetatik at bailiran ikertzen dituztelako."
}