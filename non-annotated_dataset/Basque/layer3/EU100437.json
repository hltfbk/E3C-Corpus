{
  "authors": [
    {
      "author": "Egileak: Virginia Guillen CaÃ±as"
    },
    {
      "author": " Larraitz Echevarria Arizmendi"
    },
    {
      "author": " Oihane Garmendia Zabaleta"
    },
    {
      "author": " Eztitxu Gaztelumendi Eguiguren"
    },
    {
      "author": " Ander Goikoa Fernandez"
    }
  ],
  "doi": "",
  "publication_date": "2016-04-22",
  "id": "EU100437",
  "url": "http://www.oeegunea.eus/biltzarrak/komunikazioak/2016-04-22/26-osasun-biltzarra/624",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.10 Alkohola saltzen den eremuetan sortutako lesioak prebenitzeko esku-hartzeak berrikuspen sistematikoa\n\t\nEgileak: Virginia Guillen CaÃ±as, Larraitz Echevarria Arizmendi, Oihane Garmendia Zabaleta, Eztitxu Gaztelumendi Eguiguren, Ander Goikoa Fernandez\n\t\n0\n\t\n\t\n\t\nSarrera\n\t\n\tGaur egun, alkoholaren kontsumoan eragiteko interbentzioek kontsumitzaileengan eragiten dute, horien alkohol-kontsumoa jaisteko helburua dute eta hezkuntzaren bitartez egiten da. Beste esku-hartze posible bat alkohola saltzen den guneetan, ingurua, giroa edo alkohola hartzeko testuingurua aldatzea izan daiteke.\n\t\n\t\n\t\nHelburuak\n\t\n\tAlkohola zabaltzen den eremuetan, lesioak murrizteko egin diren esku-hartzeen eraginkortasuna kuantifikatzea.\n\t\n\t\n\t\n\t\nMetodoak\n\t\n\t\nIkerketa motak \n\tZorizko entsegu kontrolatuak, Zorizko talde-entsegu kontrolatuak eta Zorizkoak ez diren entsegu kontrolatuak.\n\t“Lehen” eta “orain” motako ikerketa kontrolatuak (before and after studies):\n\t\nParte-hartzaileak deskribatu\n\tAlkohola saltzeko baimena daukaten lokaletako langileak, lokaletako bezeroak eta lokalak eurak.\n\t\nEsku-hartze motak (Talde esperimentalean eta talde-kontrolean)\n\t\n\tTalde esperimentalean:\n\t\n\tAlkohola saltzen den eremuetan, alkohola saldu eta kontsumitzeari buruzko baldintzak moldatu ziren, kontsumo arduratsua eta alkoholari lotutako arriskuen murrizpena lortzeko asmoz.\n\t\n\tLege-arloan, saltzaileen erantzukizuna eta irekitzeko ordutegia moldatu eta publizitate-murrizketak egin ziren.\n\t\n\tTalde-kontrolean, ez ziren baldintza horiek moldatu.\n\t\n\t\n\t\nEmaitzak\n\t\n\t\n\t\nLehen mailakoak\n\t\n\tHeriotza eragin zuten lesioak\n\t\n\tBestelako lesioak\n\t\n\t\nBigarren mailakoak\n\t\n\tJokaeraren aldaketa (adibidez, kontsumitutako alkohol kopurua gutxitzea ).\n\t\n\tEzagutza aldatzea\n\t4 interbentzio-motetan efektu nagusia neurtu da: lesioen murrizpena, saltzaileak prestatzea, alkoholaren eraginpean gidatzea prebenitzeko zerbitzua, alkohola zabaltzen den lekuen interbentzioak, esku-hartze politikoa alkohola saltzen den inguruan.\n\t\n\t\n\t\n\t\n\t\nOndorioak\n\t\n\tLesioak murrizteko asmoz, ez dago froga fidagarririk alkohola saltzen diren lekuetan, interbentzioak eraginkorrak direla esateko. Zorizko ikerketa/entseguak lesio emaitza bakarra izan zuen, baina horretan ez zen antzeman esku-hartzearen eragin esanguratsurik . Bestelako hiru ikerketek alkohol-kontsumoa neurtu zuten, baina ez zuten efektuaren estimazio fidagarri bat aurkitu.\n\tZorizko entsegu batek bezeroen erasoen murrizketa bat ikusi zuen, estatistikoki esanguratsua izan zena. Saltzaileen jarreraren hobekuntza bat ere ikusi zen. Hala ere, ez da ezagutzen lesioak pairatzeko arriskua murrizteko emaitza horrek duen gradua. Beraz, emaitza horren interpretazioa nahiko mugatua da."
}