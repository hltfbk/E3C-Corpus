{
  "authors": [
    {
      "author": "Egilea: M Zubillaga "
    }
  ],
  "doi": "",
  "publication_date": "2007-11-16",
  "id": "EU100943",
  "url": "http://www.oeegunea.eus/biltzarrak/hitzaldiak/2007-11-16/17-osasun-jardunaldiak/95",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "JARDUERA FISIKOAK ETA KIROLAK ERAGINDAKO GAINKARGA LESIOAK: PREBENTZIOA ETA TRATAMENDUA\n\t\nEgilea: M Zubillaga \n\t\nZAINDU ERREHABILITAZIO ETA KIROL-MEDIKUNTA ZENTROA\n\t\n\t\n\t\na0SARRERA\nJarduera fisikoaren eta kirolaren inguruan lan egiten dugun medikuek, gainkargaka0eragindako lesioak oso sarritan ikusten ditugu gure kontsultetan.\nLesio mota hauek areagotu egin direla esan daiteke gainera, bi arrazoi nagusia0direla medio: batetik, aktibitate fisikoa nahiz kirola egiten duten pertsonen kopuruaa0nabarmen igo da, eta bestetik, aktibitate fisikoaren iraupena eta intentsitateaa0gehitu egin dira.\nMedikuntzak, orokorrean, ez die garrantzi handirik eman lesio hauei, izana0ere, arinak direla kontsideratu izan baita askotan. Baina lesio hauek, hainbat kirolarirengana0errendimendua nabarmen gutxitzea ekar dezakete. Behin baino gehiagotana0gertatu ohi da, jarduera físiko batean murgildu den pertsonak (pisua galtzeko,a0erretzeari uzteko, osasuna hobetzeko...), gainkargak eragindako lesioaren eraginez,a0jarduera bertan behera utzi behar izatea.\nGAINKARGAK ERAGINDAKO LESIOAK\nLesioak sailkatzeko garaian hainbat irizpide erabil daitezke. Kasu honetana0mekanismoaren arabera sailkatuko ditugu kirol-lesioak:a0Lesio akutuak: bat-batean gertatzen dira kanpoko edo barruko traumatismoa0batek eraginda (kontusioak, zaintiratuak, hezur-hausturak...). Lesio haueka0larrialdi-zerbitzuetan tratatzen dira edo traumatologoen kontsultetan.\nLESIO AKUTU BATEN ADIBIDEA\nGainkargak eragindako lesioak: traumatismoa oso txikia da, baina askotana0errepikatzen da. Ibilbide luzea egiten dute kirolariek kirol-medikuarenganaa0iritsi arte eta berandu etortze horrek pronostikoan eragina izaten du.\nKORRIKA EGITEAN PAUSO BAKOITZA TRAUMATISMO TXIKI BAT DA.\nGainkargak eragindako lesioen barruan, garrantzi handia dute teknopatiaa0delakoek, hau da, kirolean erabiltzen den materialek eragindako lesioek (bizikletak,a0tenis-erraketak, palak, pilotak, etab.ek eragindakoak).\nFrekuentzia\nLesio hauen frekuentzia jakitea ez da erraza. Zenbait iritziren arabera, kirolmedikuntzaa0zentroetara etortzen diren kirolarien % 20-50ek gainkargarekin lotutakoa0lesioren bat izan du inoiz.\nGarbi dago gainera, gero eta sarriago gertatzen direla lesio hauek, kirolaria0kopurua gero eta handiagoa delako eta entrenamenduak gero eta gogorragoaka0direlako. Lesio hauen % 80 erresistentziazko kiroletan (korrikalariak, txirrindulariak...)a0edo askotan errepikatzen den teknika berezia eskatzen duten kiroletana0(tenisa, gimnastika, halterofilia, eskalada...) ematen da.\nLesioen % 80 beheko gorputz-adarretan gertatzen da, bereziki belaunean (a028) eta oinean (% 21).\nBizitzaren beste alorretan egindako jardueren eraginez (lan-munduan, musikan...)a0ere ematen da lesio mota hau, baina kirol-jarduerarekin duten lotura dela eta,a0askotan kirolaren izena hartu dute: tenislariaren ukondoa, golf-jokalariarena0ukondoa...\nSarritan, lesio hauek eragiten duten mina ez da gehiegizkoa, hasiera bateana0behintzat, eta kirola egiten uzten dute. Horrexegatik, kroniko bihurtzen dira behina0baino gehiagotan.\nLesio hauen arrazoiak\nLesio hauen arrazoiak kirolarian bilatu behar ditugu batzuetan eta kanpokoa0faktoreetan besteetan:\n• Kirolariaren ezaugarriak:\n– Faktore anatomikoak: oin kaboak, alineazio-arazoak\n– Faktore biomekanikoak: gehiegizko pronazioa, teknika txarrak…\n• Kanpoko faktoreak:\n– Entrenamendua: aldapak, intentsitate desegokiak, aldaketak...\n– Zelaia: bigunegia, gogorregia, zelai-aldaketa...\n– Materiala: zapatilak, erraketa, palak, bizikleta....\nNola gertatzen da lesioa\nGainkargak gorputzeko ehunetan lesioa eragiten du. Gorputzak inflamazioarekina0erantzuten dio gainkargak sorrarazitako kalteari. Inflamazio horrek muskuluan,a0tendoietan edo beste edozein ehunetan, handitasuna, gorritasuna, berotasuna,a0ezintasuna eta mina eragiten ditu. Baina tamalez, kasu gehienetan, min hau ez daa0kirol-jarduera bertan behera uzteko adinakoa izaten. Normalean, kirolaria bere jarduneana0jarraitzeko prest egoten da eta, hasieran batik bat, minaren intentsitateaa0aldakorra izaten da. Baina jardunean jarraituz gero, lesioa areagotu egiten da.\nKirolaria bere jarduna gelditzeko prest azaltzen bada eta lesioaren tratamenduaa0egiten bada, lehen faseetan gehienbat, lesioa guztiz sendatzen da. Beraz, zirkuluaa0eteten denean, lesioa sendatu egiten da, baina, arazoa bukatu egin al da?\nGehienetan ez. Entrenatzen hasi orduko, aurretik gainkarga sortzen zuen mekanismoaa0martxan jartzen da eta lesioa errepikatu egiten da.\nZein egitura kaltetzen dira?\nMETATARTSALGIA\nLesionatzen diren hainbat gorputz-atal dituzu azpiko zerrenda honetan, adibidea0batzuekin.\nTendoiak\n– Tendinitis errotulianoa\n– Tendinitis akileoa\n– Tenislariaren ukondoa\n– Golf-jokalariaren ukondoa\n– Igerilariaren sorbalda\n– Faszitisak\nTenosinobitisak\n– Hatzetako tenosinobitisak eskalatzaileetan\nMetatartsalgiak\nEntesitisak\n– Haziminak: belaunetan, orpoan...\n– Jauzilariaren belauna\nBurtsitisak\n– Korrikalariaren belauna\nPeriostitisak\n– Periostitis tibiala\nHezur-hausturak\n– Metatartsianoen hausturak\n– Tibia-hausturak\nNeuritisak\n– Medianoaren konpresioa txirrindularietan\nMuskuluak\n– Kontrakturak\nDIAGNOSTIKOA\nLesio hauen diagnostikoa klinikoa da gehienetan. Anamnesiak asko lagundukoa0digu lan honetan. Oso kontuan edukitzekoa da materialean, zelaian edo entrenamenduarena0plangintzan egindako edozein aldaketa.\nProba desberdinak egin daitezke lesionatutako ehunaren arabera (RX, EMN,a0OTA, gammagrafia, ekografia, elektromiograma...), diagnostikoa baieztatzekoa0edota beste lesiorik ez dagoela ziurtatzeko.\nORPOAREN IKERKETA, RX BIDEZ\nLesio hauei nola aurre egin\nHiru mailatan sailkatu daitezke gainkargak eragindako lesioei aurre egitekoa0estrategiak:\n• Prebentzioa: Kirol-medikuntzako azterketa\n• Lesioaren tratamendua\n• Arrazoia bilatu eta aurkitzea\n1. Prebentzioa\nKirol-medikuntzako azterketa\nJarduera fisikoa edo kirola egiten hasi aurretik mediku-azterketa egitea osoa0komenigarria dela pentsatzen dugu kirol-medikuok. Azterketa sakon batek, zenbaitetan,a0gainkargak eragindako lesioak saihestu ditzake. Azterketa hauetan sis164a0tema kardiobaskularra, arnasketa sistema eta muskuluen eta hezurren sistemaa0ikuskatzen dira bereziki. Kasu honetan azken honek garrantzi berezia du.\nLesio hauen sorreran zenbait faktore anatomikok izaten dute eragina etaa0kirol-medikuntzako azterketa batean agerian geratu behar lukete:\n• Mokorraren mugimendua, errotazio mugatuak adibidez.\n• Belaunak: baroak, balgoak, errekurbatum-ak\n• Errotularen posizioa eta tamaina: kanpoaldera, gora, txikia...\n• Ukondoaren alineazioa: balgoak, errekurbatum-ak\n• Oin-arrastoa: oin kaboak, zapalak, kalkaneoaren alineazio txarrak…\n• Muskuluen flexibilitatea: iskiotibialak, bikiak,\n• Bizkarrezurraren azterketa: eskoliosiak, zifosiak…\n• Asimetriarik badagoen begiratzea\nKirol-higienea\n• Hidratazioaren garrantzia azpimarratu behar zaio kirolariari.\n• Estiramenduak kirolean hasi aurretik eta bukatutakoan egin beharko lirateke.\n• Elikadurak ere eragina izan dezake lesioetan.\n• Pisua eta gantz-portzentajea gainkargaren zuzeneko faktoreak dira zenbaita0kiroletan.\nKirol-jarduera\n• Material egokiak erabiltzen irakatsi eta materiala ikuskatu\n• Entrenamenduetan kargak progresiboak eta egokiak izan behar lukete lesioa0hauek ekiditeko.\n• Zelaiaren ezaugarriak kontuan izan behar dira. Kasu askotan zelaia aldatzeaa0zaila izaten da, baina materiala zelaira egokitzea ezinbestekoa da lesioa0hauen prebentzioan.\n• Edozein aldaketa (materiala, zelaia, entrenamendua...), lesio-iturri izan daitekeelaa0kontuan izan.\n2. Lesioaren tratamendua\nLesio hauek tratatzerakoan beste edozein lesiotan erabiltzen ditugun metodoa0berberak erabiltzen ditugu: atsedena, antiinflamatorioak, ultra uhinak, beroa,a0hotza, elektroterapia, laserra...\nTendinitisak eta entesitisak gehienetan nahiko lokalizatuak izaten direnez,a0ultra uhinak eta laserra bereziki egokiak gertatzen dira.\nLASERTERAPIA\n3. Arrazoia bilatu eta aurkitzen saiatzea\nLesio hauen tratamenduaren garrantzia ezin dugu ukatu. Hala ere, lesioa sendatua0ondoren kirolaria bere jardueran hasten denean, askotan, lesioa eragin duena0arrazoiak bertan jarraitzen du. Horrexegatik erraza da kirolaria berriz ere kiroleana0hasi eta gero, lesio berberarekin gugana itzultzea.\nBeraz, arrazoia bilatu beharko genuke lesioarekin bukatu nahi badugu. Bilatua0bai, baina, askotan ez da hain erraza arrazoia aurkitzea.\n• Bilaketa honetan beharrezkoak dira:\n• Kirolariaren azterketa\n• Kirol-teknika ezagutzea\n• Zelaia ezagutzea\n• Erabiltzen den materiala ikuskatzea\nBi motatako metodoak dauzkagu bilaketa-lan honetan:\nSinpleak, merkeak, edozein kontsultatan egiteko modukoak\n– Kirol-medikuaren anamnesia: anamnesi on batek lesioaren bidean jartzena0gaitu gehienetan, diagnostikoa egiteko garaian. Arrazoia topatzerakoana0berriz, entrenamendua, teknika, materiala, zelaia eta beste zenbait faktorea0izan behar ditugu kontuan. Honetaz guztiaz galdegin behar genioke kirolariari.\n– Kirolariaren muskulu eta hezur-sistemaren azterketa sakona: miaketa,a0balantze artikularrak, podoskopia…\na0\nOIN-ARRASTOAREN AZTERKETA\n– Materiala ikuskatzea: zapatilak azter daitezke non gastatzen diren jakiteko,a0bizikleta neurtu txirrindulariarentzako egokia den jakiteko, pala batena0pisua eta tamaina neur daitezke, etab.\n– Teknika ezagutzea: kirolaria bere aktibitatean ikusi edo entrenatzailearekina0hitz egin beharko genuke, arazoren bat dagoen ikusteko.\n– Entrenamendu-zelaia ezagutzea oso lagungarria izaten da lan-kondizioaka0aztertzerakoan.\n– Kirola ezagutzea eta proba egitea, beharrezkoa ikusiko balitz. Kanpotika0ikusi ez daitezkeen zenbait gauzez ohartaraziko gintuzke.\nMaterial berezia eskatzen dutenak\n– Oin-arrastoaren azterketa digitalizatua, atsedenean eta mugimenduan: sistemaa0digitalek asko erraztu dituzte azterketa estatiko zein dinamikoak.\n– Barne-zola instrumentalizatuak: Biofoot sistema. Kirolaria entrenamenduzelaiana0aztertzea lortzen dugu.\n– Bideo-azterketak eta argazkiak keinu teknikoa aztertzeko.\n– Isozinetikoak: desoreka muskularrak erakusten lagundu dezakete.\n– Hiru dimentsiotan mugimendua atzitzea: lesioa eragiten duen mekanismoaa0dinamikoa da, beraz azterketa dinamikoa askoz interesgarriagoa da.\nONDORIOAK\nKirolarekin eta jarduera fisikoarekin sor daitezkeen gainkargek eragindakoa0lesioak arinak direla esan ohi da, baina ikuspuntu desberdina dute kirolarieka0arazo honek bere aktibitatea oztopatzen duen heinean.\nBeharrezkoa da minaren zirkulua etetea, lesioa kroniko bihur baitaiteke.\nMedikuntzaren beste zenbait esparrutan bezala, prebentzioa ezinbestekoa daa0lesio hauek ekiditeko.\nArrakasta bermatzen ez badu ere, beharrezkoa da lesioaren arrazoia bilatzeaa0eta aurkitzen saiatzea."
}