{
  "authors": [],
  "doi": "",
  "publication_date": "",
  "id": "EU101292",
  "url": "",
  "source": "Wikipedia",
  "source_url": "https://eu.wikipedia.org/",
  "licence": "CC-BY",
  "language": "eu",
  "type": "other",
  "description": "Annual conferences",
  "text": "Crohn gaitza.\n| Gaixotasun infotaula.\nizena = Crohn gaitza.\nlatin = morbus Le≈õniowski-Crohn.\nirudia =Patterns_of_Crohn's_Disease.svg.\noina = Crohnek hesteetan eragiteko hiru mota nagusiak.\nDiseasesDB = 3178.\nICD10 =.\nGNS10|K|50||k|50.\nICD9 =.\nGNS9|555.\nICDO =.\nOMIM = 266600.\nMedlinePlus = 000249.\neMedicineSubj = med.\neMedicineTopic = 477.\neMedicine_mult =.\neMedicine2|ped|507.\neMedicine2|radio|197.\nMeshID = D003424.\nCrohn gaitza edo ''azkenburuko ileitis'' izenarekin ere ezagutzen dena, gaitz kronikoa da, hesteetako hanturazko gaixotasuna osatzen duena ultzeradun kolitisarekin batera.\nGaixoaren sistema immunologikoak gaixoaren beraren hesteari eraso egiten dio, eta horren ondorioz, hestea handitu egiten da.\nHanditu hori normalean ileon aldean gertatzen da, heste meharraren azken zatian, eta hortik datorkio bere bigarren izena.\nHala ere, gaitza digestio-hodiaren edozein aldetan ager daiteke.\n== Historia == Gaixotasuna Giovanni Battista Morgagnik (1682-1771) deskribatu zuen lehenengo aldiz.\nHarez geroztik beste mediku batzuek ere aztertu zuten gaitza: John Berg-ek 1898an, eta Antoni Lesniowski zirujau poloniarrak ere bai, 1904an.\n1932an ere, Burrill Bernard Crohn doktoreak eman zuen gaixotasunaren berri, eta hari zor zaio gaitzaren izenik ezagunena.\n== Jatorria == Eritasunaren arrazoi zehatza ezezaguna da oraindik.\nHala ere, ezagun da genetikak baduela zerikusirik (arbaso juduak dituzten pertsonen artean sarriago agertzen da gaitza), bai eta ingurumenak ere (tabakoa eta ahotiko antisorgailuak, batik bat).\nBadira gaixotasuna 16.\n== Anatomia patologikoa == Digestio-aparatuaren edozein zati kaltetu daiteke, ahotik hasi eta uzkiraino, arruntena amaierako ileona, kolon (anatomia)|kolona edo biak mintzea delarik.\nTransmurala eta etena da, hau da, hestearen horma osoa hartzen du eta zati gaixoak zati osasuntsuekin tartekatzen dira.\nMakroskopikoki ultzera aftoso, granuloma, fistula eta artekak nabarmentzen dira, hesteek pareta harriztatu itxura hartzen dutelarik.\n== Sintomak eta zeinuak == Zeinurik esanguratsuenak sukarra, sabelmina, beherakoa (askotan odolik gabe), nekea, pisu galera, ukigarria den masa, uzki-arteka eta fistulak dira.\nHazkuntzaren atzerapena umeengan, ileitis akutua (apendizitisa dirudi) eta abszesuak ere ikus daitezke.\nGaixotasunaren bilakaera hiru patroi nagusitan bana daiteke: 1) hanturazkoa, 2) estenosatzailea eta 3) fistulizatzailea.\n== Konplikazioak == Konplikazio ohikoenak heste-butxadura (edema edo fibrosiagatik), uzki inguruko lesioak, fistula eta abszesuak dira.\nFistula mota desberdinak daude: heste-hestea, heste-gernu-maskuria, heste-bagina, heste-larruazale, heste-ehun bigunetara; askotan abszesuak sortzen direlarik.\nUltzeradun kolitisean ez bezala heste-zulaketa eta megakolon toxikoa oso arraroak dira.\nBestela behazun-gatzen xurgapen txarrak kolesterolez osaturiko behazun harriak edota oxalatozko giltzurrun-harriak sor ditzake.\nCrohn-en gaixotasuna duten pertsonek minbizia pairatzeko arrisku handiagoa dute pertsona osasuntsuek baino.\nArrisku faktoreak ultzeradun kolitis-erako berberak dira, fistula eta ebakuntzekin batera.\n== Digestio-aparatuaz kanpoko klinika == Digestio-aparatuan gertatzen denaz gain hesteetako hanturazko gaixotasunak gorputzeko beste zenbait aparatu eta atal ere kaltetu ditzake: 1.- Artikulazioak: artritis periferikoa, giltzadura handiak kaltetzen ditu (belaunak, orpoak).\nUltzeradun kolitisean baino sarriagotan ikus daiteke, digestio-aparatuaz kanpoko konplikazio arruntena izanik.\nEspondilitis ankilosatzaile eta sakroileitis-ak aldiz ez daukate zertan hesteetako gaixotasunarekin batera joan.\n2.- Azala (anatomia)|Larruazala: eritema nudoso-a larruazaleko agerpen ohikoena da.\nCrohn-en gaixotasunean eta emakumeengan arruntagoa da eta hesteetako gaixotasunarekin batera agertzen da.\nBeste konplikazio batzuk: ultzera aftosoak, gangrenadun pioderma eta larruazaleko Crohn-en gaixotasuna.\n3.- Begiak: epieskleritis-a, iritis-a eta ubeitis-a.\n4.- Gibela: gibeleko esteatosia, gibel barneko kolangitis esklerosatzailea, kolangitis esklerosatzaile primarioa, kolangiokartzinoma eta hepatitis kronikoa.\n5.- Beste batzuk: anemia hemolitiko autoinmunea, flebitisa eta biriketako enbolia, gaixotasunak sortzen duen hiperkoagulabilitate egoeragatik.\n== Diagnostikoa == * Proba analitikoak: leukozitosia, aldi akutuko erreaktanteen igoera, plaketen igoera eta hemoglobinaren jaitsiera aurki ditzakegu besteak beste.\n* Bariodun erradiologia gaixotasunaren hedadura eta honekin agertzen diren lesioak definitzeko oso lagungarria da.\n* Endoskopia: Kolonoskopia diagnostikorako daukagun metodo sentikor eta espezifikoena da.\n== Diagnostiko bereizlea == Gaixotasun honen diagnostikoa egin baino lehenago beste gaixotasun batzuk baztertu beharko ditugu: * Ondesteko odoljarioak sor ditzaketen hainbat gaixotasun: odoluzkiak (hemorroideak), minbizia, polipo eta dibertikuluak, angiodisplasia.\n* Kolitis akutu kutsagarria: Salmonella, Shigella, Campylobacter, Yersinia, Plesiomanas shigelloides, Aeromonas hydrophilia, E.\nColi 0157:H7, Clostriduim difficile (kolitis pseudomenbranoso|pseudomintzezko kolitis-a), gonokozia, tuberkulosia, amebiasis, zitomegalobirisa.\n* Kolitis iskemikoa.\n* Heste suminkorraren sindromea.\n* Hesteetako linfoma.\n== Tratamendua == * Oinarrizko tratamendua: gaixotasuna arina denean beherakoaren kontrako farmakoekin nahikoa da (difenoxilatoa, atropina eta loperamida).\nKasu larrienetan aldiz baraua, zain-barnetiko kortikoideak, hidratazioa eta transfusioak beharrezkoak dira.\nMantenu parenterala, Crohn-en gaixotasunean lehen mailako tratamendu gisa eraginkorra da baina ahotiko elikadura berriz ere sartzen denean berrerortze ugari gertatzen dira eta ez du inoiz tratamendu farmakologikoa ordezkatu behar.\n* Sulfasalazina eta aminosalizilatoak: Sulfasalazinaren osagai aktiboa azido 5- aminosalizilikoa da (5-ASA) eta sulfapiridina izeneko garraiatzaile bati loturik dago.\nIkusi da alde batetik larritasun arin eta ertaineko koloneko gaixotasunean eraginkorra dela eta bestetik ultzeradun kolitis-aren gutxitzeak mantentzeko ere erabil daitekeela.\nDosi menpekorrak diren 2.\nmailako ondorioak: goragalea, buruko mina eta gutxiagotan anemia hemolitikoa dira eta dosia gutxiagotzean hobetzen dira.\nIdiosinkrasiagatiko ondorioak sukarra, exantema, neutropenia, pankreatitis-a eta hepatitis-a dira, besteak beste.\n* Glukokortikoideak: Gaixotasun larrian eta ileon eta kolona hartzen dituen Crohn-en gaixotasunean erabilgarriak dira.\n* Immunogutxitzaileak: azatioprina eta 6-merkaptopurina dira.\nKortikoide dosiak gutxitzeko eta fistuladun edota erantzuten ez duen Crohn-en gaixotasunean erabiltzen da (batzuetan 2-6 hilabete behar izaten dira emaitzak ikusteko).\nToxikotasunari dagokionez pankreatitis-a, inmunoeskasia eta kartzinogenesia sor ditzake.\n* Metronidazol-a: Koloneko gaixotasuna eta erantzuten ez duen uzki inguruko Crohn-en gaixotasunean eraginkorra izan daiteke.\n2.\nmailako ondorioak neuropatia periferikoa, metal-zaporea eta kartzinogenesia dira.\nBeste antibiotiko batzuk, adibidez, ziprofloxazinoa; ileon eta uzki inguruko Crohn-en gaixotasunean erabilgarria izan daitezke.\nAbszesu eta kolitis fulminantean espektro zabaleko zain-barnetiko antibiotikoak eman behar dira.\n* Kirurgia: Ultzeradun kolitisak bestelako tratamenduei erantzuten ez dionean, megakolon toxikoa 24-48 ordutan farmako bidezko tratamenduarekin hobetzen ez denean eta minbizia edo displasia dagoenean kolon osoa kentzea sendagarria da.\nCrohn-en gaixotasunean heste zati bat kentzen da behin betiko butxadura, abszesu edo fistulek bestelako tratamenduari erantzuten ez diotenean.\n== Ikus, gainera ==.\n* Prednisona Kategoria:Digestio aparatuaren gaixotasunak Kategoria:Gaixotasun autoimmuneak."
}