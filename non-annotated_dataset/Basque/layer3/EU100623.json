{
  "authors": [
    {
      "author": "Egileak: Ana Belen Sanchez Perez"
    },
    {
      "author": " Andrea Diez Irabien"
    },
    {
      "author": " MÂª Jesus Hermida Villacorta"
    },
    {
      "author": " Monica Saiz Martinez"
    },
    {
      "author": " MÂª Angela Saiz Tabares"
    },
    {
      "author": " Silvia Varona Arroyo"
    }
  ],
  "doi": "",
  "publication_date": "2012-05-18",
  "id": "EU100623",
  "url": "http://www.oeegunea.eus/biltzarrak/komunikazioak/2012-05-18/22-osasun-biltzarra/41",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.11. Ezezko presio-terapia ondo erabiltzeko ikuste-gida\n\t\nEgileak: Ana Belen Sanchez Perez, Andrea Diez Irabien, MÂª Jesus Hermida Villacorta, Monica Saiz Martinez, MÂª Angela Saiz Tabares, Silvia Varona Arroyo\n\t\nOsakidetza. San Eloy Ospitalea. Kirurgia eta Urologia Zerbitzua.\n\t\n\t\n\t\nSarrera\n\tGaur egun, ospitalean aurkitzen ditugun zauri kirurgikoak gero eta konplexuagoak dira.\nKirurgiaren aurrerapausoak, zein gure nagusien bizi-itxaropen eta bizi-kalitatearen areagotzea dela eta, â809cukiezinakâ809d ziren gaixoei egun ebakuntzak egiten dizkiegu.\nBeraz, zailtasunei aurre egiteko tratamenduak ere izugarri ugaritu dira; besteak beste, ezezko presio-terapiaren (VACÂ®) erabilera.\t\n\t\n\t\nHelburuak\n\t-\tErizainei ezezko presio-terapia ondo erabiltzeko aholkuak ematea da\n-\tGure irizpideak bateratzea eta ezezko presio-terapia egoki erabiltzeko oinarrizko jarraibideak ematea; bai zainketak bai terapiaren erabilera hobetzeko asmoz.\n-\tGida azkarra eta erraza sortzea, teknika berri hau erabiltzean sortzen den ziurtasun ezari aurre egin diezaiogun.\t\n\t\n\t\n\t\nMetodoak\n\tSan Eloy Ospitaleko Kirurgia eta Urologia zerbitzuan behaketa bidez egin den ikerketa deskribatzailea da. Hau da, posterrean azaltzen den informazioa ikerketa misto baten ondorioz lortu dugu. \nDokumentazio-bilaketa orrazketa bibliografiko zabalaren bidez eta 2009, 2010 eta 2011. urteetan gaixoekin egindako lanari esker osatu dugu.\t\n\t\n\t\nEmaitzak\n\tZuzen erabiliz gero, terapia honen abantailak, besteak beste, hauek dira:\n-\tOspitaleko egonaldia laburtu eta erabateko gastuak murrizten dira.\n-\tGaixoaren bizi-kalitatea hobetzen da, autonomia areagotzen da eta eguneroko ekintzetan independentzia sustatzen du.\n-\tPikortadura-ehunaren eraketa bultzatu eta zauri konplexuen orbaintzea errazten du.\n-\tInfekzio arriskua gutxitzen da. Izan ere, zauria gutxiago ukitzeaz gain bakterien aurkako traba eraginkorra da.\t\n\t\n\t\n\t\n\t\nOndorioak\n\tLan honek, ikuste arin baten bidez, erizainei lagundu nahi die batez ere arlo hauetan:\n-\tTerapia honetarako gaixo egokia aukera dezagun.\n-\tAlarma-seinaleak ezagutu ditzagun. Hau da, gaixoentzat arriskutsua izanez gero, tratamendua geldiarazi.\n-\tJokaera-irizpideak ezartzea, erizainen esku-hartzeak bizkor eta erraz daitezen.\n-\tKalitatezko zainketak bermatzeko asmoz, terapia honi buruzko ezagutzak zabaldu nahi dira.\n-\tTratamendu honi lotutako arazoak eta ondorio kaltegarriak azkar aurkitzea."
}