{
  "authors": [
    {
      "author": "Egileak: A Otondo "
    },
    {
      "author": " C Estebanez "
    },
    {
      "author": " E GoÃ±i "
    },
    {
      "author": " C Gil "
    }
  ],
  "doi": "",
  "publication_date": "2007-11-16",
  "id": "EU100910",
  "url": "http://www.oeegunea.eus/biltzarrak/komunikazioak/2007-11-16/17-osasun-jardunaldiak/286",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "HEZUR-GAMMAGRAFIAREN EKARPENAK EZKUTUKO HAUSTUREN IKERKETAN\n\t\nEgileak: A Otondo , C Estebanez , E GoÃ±i , C Gil \n\t\nMEDIKUNTZA NUKLEARREKO ZERBITZUA, NAFARROAKO OSPITALEA\n\t\n\t\n\t\nSarrera\n\tKontuan izanik hezur-lesioek eragina dutela mugikortasunaren murrizketan, ezinbestekoa da ahalik eta azkarren diagnostikatu eta tratatzea.\nErradiologia da egiten den lehendabiziko proba, baina ikusi da teknika honen emaitzak normalak izan daitezkeela, zenbait hezur-lesioren lehen-lehenengo momentuetan. Kasu hauetan hezur-gammagrafia oso baliagarria gerta daiteke, alde batetik diagnostiko lasterra egiteko eta bestetik, gorputz osoko ikerketa izatean, klinikoki susmatu ere egiten ez diren hezur-lesioak aurkitu daitezkeelako.\nLan honetan, hezur-gammagrafiak erabilgarritasun handiena izan duen eremua\nargitzen saiatuko gara.\nEstresak eragindako hausturak: Ezaguna da erritmikoki errepikatzen den ekintza\nmuskular batek, hezur-lesioa sor dezakeela. Gehienbat, kirolari, dantzari profesional,\nsoldadu, esku-langile (administrariak, esaterako), etab.etan. ematen da. Emakumezkoetan gehiago ematen da, hilekoaren aldaketekin zerikusia izango lukeelako.\nHaustura hauetako batzuk atentzio berezia beharko lukete, lesio larriagoak garatzeko duten joerarengatik: haustura osoa bihurtzea, desplazamenduaren arriskua, hezur-finkapenean atzerapena edo sasiartrosiak: femurraren burua, aurre tibia, tartsoko astragaloa, eta bigarren eta bosgarren metatartsianoak. Edozein estres-hausturatan, bai klinikoki edo bai irudien bitartez, hezur subkondralean\neta/edo kartilago artikularrean lesioa badago, patologia artikularreko arrisku\naltukotzat hartu behar da, diagnostiko eta/edo tratamendurik gabe uzten bada.\nHezur-gammagrafia anormala izan daiteke aldaketa erradiografikoak agertu baino 3 aste lehenago. Modu honetan esan daiteke, ikerketa honek sentikortasun gehiago azaltzen duela estres-hausturen diagnostiko goiztiarrean.\nPolitraumatismoak: Kasu hauetan, gorputz osoko ikerketa egiteko duzun aukerak, klinikoki susmatu gabeko lesioak aurkitzen laguntzen du; hau oso garrantzitsua da bereziki tratu txarrak jasan dituzten umeengan, istripu larrien ondoren edo haustura sinpleetan (ezusteko erorketetan), etab.\nâ809cIntsufizientziagatikoâ809d haustura : Hezur-metabolismoarekin erlazionatutako egoera\nklinikoetan ematen da: osteoporosian, osteomalazian, hiperparatiroidismoan, etab.\nHaustura pelbikoan pentsatu behar da agureen min pelbiko ulergaitzetan edo/eta ezintasuna ibiltzean ematen denean.\nLesio metastasikoetatik bereiztea garrantzitsua da. Batzuk kaptazio gammagrafikoen eredu tipikoak dituzte: bizkarrezurreko lesioak, aldakako nekrosi abaskularra, edo sakroen kaptazio simetriko bat (pinpilinpauxa-hegoen itxura)."
}