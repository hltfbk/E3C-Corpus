{
  "authors": [
    {
      "author": "Egileak: Miriam Garmendia Elizalde"
    },
    {
      "author": " Lizar Aguirre Pascasio"
    },
    {
      "author": " Ainhoa Zabaleta Rueda"
    },
    {
      "author": " Eva Tato Eguren"
    },
    {
      "author": " Catalina Gema Mayor Guerra"
    },
    {
      "author": " Marta Del Hoyo Moracho"
    },
    {
      "author": " Janire Vicarregui Olabarrieta"
    }
  ],
  "doi": "",
  "publication_date": "2013-05-10",
  "id": "EU100539",
  "url": "http://www.oeegunea.eus/biltzarrak/komunikazioak/2013-05-10/23-osasun-biltzarra/444",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.3 Ariketa fisikoak eragindako anafilaxia\n\t\nEgileak: Miriam Garmendia Elizalde, Lizar Aguirre Pascasio, Ainhoa Zabaleta Rueda, Eva Tato Eguren, Catalina Gema Mayor Guerra, Marta Del Hoyo Moracho, Janire Vicarregui Olabarrieta\n\t\nHaur alergologia. Pediatria zerbitzua. Txagorritxu ospitalea\n\t\n\t\n\t\nSarrera\n\t\n\tAriketa fisikoak eragindako elikagaiagatiko anafilaxia patologia berri samarra da. Paziente gehienek frutuei eta barazkiei diete alergia. Gehienetan gazteei eragiten die.\n\t\n\t\n\t\nHelburuak\n\t\n\tHorri dagokionez, haur alergologiako kontsultan ikusitako paziente baten kasua aurkeztu nahi dugu.\n\t\n\t\n\t\n\t\nMetodoak\n\t\n\tAriketa fisiko bizia egiten ari zela, betazaletako edema, urtikaria, tripako mina eta okada izan zituen. Larrialdi Zerbitzuan, muskulubarnetik adrenalina jarri ondoren, sintomak arindu zitzaizkion. Ariketa fisikoa egin aurreko orduetan, patata tortilla eta sagarra jan zituen. Aurretik elikagai hauek guztiak jaten zituen. Pazienteak, dermatitis atopikoa izan ezik, ez zuen beste aurrekari garrantzitsurik.\n\t\n\t\n\t\nEmaitzak\n\t\n\tArraultzarekiko eta sagarrarekiko alergiaren azaleko probek (PRICK eta PRICK+PRICK) emaitza negatiboa eman zuten. Odol analisiak (IgE espezifikoa) positiboa eman zuen fruitu errosazeoentzat, sagarrarentzat horien artean.\n\t\n\t\n\t\n\t\n\t\nOndorioak\n\t\n\tPaziente hauek, ariketa fisikoa egin aurretiko edo egin ondorengo 4-6 orduetan, ez lukete alergia sortzen dien elikagairik jan beharko. Kirola egin ezean, ez dute sintoma alergikorik izaten, eta, beraz, elikagai hauek ez genituzke beren dietatik kendu beharko."
}