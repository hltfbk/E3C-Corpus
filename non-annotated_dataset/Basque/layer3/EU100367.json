{
  "authors": [
    {
      "author": "Egileak: Naiara Ozamiz Etxebarria"
    },
    {
      "author": " Virginia Guillen CaÃ±as"
    },
    {
      "author": " Miren Agurtzane Ortiz Jauregi"
    },
    {
      "author": " Sonia Ruiz de Azua Garcia"
    }
  ],
  "doi": "",
  "publication_date": "2018-05-18",
  "id": "EU100367",
  "url": "http://www.oeegunea.eus/biltzarrak/komunikazioak/2018-05-18/28-osasun-biltzarra/737",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.16 Medikuntzako graduko hirugarren kurtsoko ikasleekin komunikazio trebetasunak lantzen\n\t\nEgileak: Naiara Ozamiz Etxebarria, Virginia Guillen CaÃ±as, Miren Agurtzane Ortiz Jauregi, Sonia Ruiz de Azua Garcia\n\t\nNeurozientziak Saila, Medikuntza eta Erizaintza Fakultatea, EHU\n\t\n\t\n\t\nSarrera\n\t\n\tOsasungintzako profesionalak etengabe ari dira beste pertsonekin elkarrekintzan. Horregatik, garrantzitsua da pazienteekin, senideekin eta lankideekin izango dituzten elkarrekintzak lantzea.\n\t2013. urtetik, EHUko Medikuntza eta Erizaintza Fakultatean, Medikuntzako Graduko hirugarren mailako ikasleei Komunikazioa eta Etika ikasgaia irakasten zaie. Komunikazioaren atalari dagokionez, ikasleari harreman terapeutikoak duen garrantzia eta eraginkortasuna irakasten zaio.\n\t\n\t\n\t\nHelburuak\n\t\n\tIkasgaiaren helburu nagusiak hauek dira:\n\t• Medikuntzako Graduko ikaslea medikuaren lanbidearen errealitatera hurbiltzea.\n\t• Mediku-paziente, mediku-familia eta lantaldean sortzen den komunikazioaren aspektu desberdinak ikastea.\n\t\n\t\n\t\n\t\nMetodoak\n\t\n\tIkasleek honako jarduera hauek egiten dituzte komunikazioaren alderdiak lantzeko:\n\t1. Honako gai hauek lantzen dituzten teoriako klaseak:\n\tAhozko eta ez-ahozko komunikazioa, mediku-paziente harremanaren ezaugarri nagusiak, komunikazio-trebetasunak, komunikazio-estiloak eta komunikazioaren ezaugarri psikoterapeutikoak.\n\t2. Honako gai hauek lantzen dituzten praktikako klaseak:\n\tElkarrizketa klinikoa, nola eman berri txarrak, trebetasun sozialak, komunikazio-teknikak doluan eta egoera zailetan.\n\tHorretarako, bideoak, eztabaidak, galdetegiak, kasu klinikoak eta bilaketa bibliografikoak aztertzen dira\n\t3. Rol playingak:\n\tIkasle guztiek rol playingak praktikatzen dituzte kurtsoan zehar eta komunikazio-trebetasunak lantzen dituzte egoera desberdinetan.\n\tKurtso-amaieran rol playingetan izaten dituzten trebetasunak aztertzen dira, ikaslearen trebetasunak ebaluatzeko\n\t\n\t\n\t\nEmaitzak\n\t\n\tEtika eta Komunikazio ikasgaia amaitzean, ikasleak honako trebetasun hauek garatzen ditu:\n\tKOMUNIKAZIOA OROKORREAN:\n\t- Pertsona artean sortzen diren harremanen oinarriak eta estiloak aztertzen ikasten du.\n\t- Komunikazioan sortzen diren emozioen interpretazioa egiteko gai izaten da.\n\t- Enpatia-jarrerak garatzen ditu autoezagutzaren bitartez.\n\tTREBETASUN KLINIKOAK\n\t- Berri txarrak ematen ikasten du.\n\t- Historiak eta txostenak modu argian idazten ikasten du pazienteentzat, familientzat eta beste profesionalentzat.\n\tKOMUNIKAZIO TREBETASUNAK\n\t- Jendaurrean hitz egiten ikasten du.\n\t- Testuinguru sozialean eta klinikoan harremanak izateko gaitasunak garatzen ditu.\n\t\n\t\n\t\n\t\n\t\nOndorioak\n\t\n\tAutoezagutza pertsonal eta besteen ezagutzaren bitartez, Medikuntzako ikasleak komunikazioaren garrantziaren kontzientzia hartzen hasten dira graduaren hirugarren mailatik. Hori lortzeko, ahalik eta estrategia praktikoenak erabiltzen dira, eta urtero estrategia horiek hobetzen dira, ikasleak errealitate klinikotik ahalik eta hurbilen sentitu daitezen, eta komunikazioaren garrantziaren kontzientzia hartu dezaten.\n\t\n\t\n\t\n\t\n\t\nBibliografia\n\t\n\t- Borrell F. Entrevista Clínica: Manual de Estrategias Prácticas Barcelona: SemFYC Ediciones, 2004.\n\t- Ruiz Moral R. ComunicaciónClínica: Principios y habilidades para la práctica. Panamericana, 2015.\n\t- Ruiz Moral R. Guía para Aprender, Enseñar, e Investigar. Relación Clínica Barcelona: SemFYC Ediciones, 2004.\n\t\n\t\n\t\n\t\n\t\n\t\n4.16.Medikuntzako gradu.pdf"
}