{
  "authors": [
    {
      "author": "Egileak: Irantzu Barrio Beraza"
    },
    {
      "author": " Inmaculada Arostegui Madariaga"
    },
    {
      "author": " Jose Maria Quintana Lopez"
    },
    {
      "author": " Cristobal Esteban Gonzalez"
    },
    {
      "author": " Susana Garcia Gutierrez"
    }
  ],
  "doi": "",
  "publication_date": "2012-05-18",
  "id": "EU100609",
  "url": "http://www.oeegunea.eus/biltzarrak/komunikazioak/2012-05-18/22-osasun-biltzarra/33",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.3. BBKG duten pazienteen eboluzioa aurresateko ereduetan aldagai jarraikien kategorizaziorik hoberena aurkitzeko metodoen garapena\n\t\nEgileak: Irantzu Barrio Beraza, Inmaculada Arostegui Madariaga, Jose Maria Quintana Lopez, Cristobal Esteban Gonzalez, Susana Garcia Gutierrez\n\t\nOsakidetza. Galdakao-Usansolo Ospitalea eta EHU.\n\t\n\t\n\t\nSarrera\n\tBiriketako butxadura kronikoaren gaixotasuna (BBKG) duten gaixoen ikerketa egiten denean, bildutako hainbat aldagai garrantzitsu aldagai jarraikiak dira. Ordea, bai interpretazio klinikoaren ikuspuntutik zein aurresateko ereduen garapen egokirako desiragarria izaten da aldagai jarraiki hauek kategorizatzea.\t\n\t\n\t\nHelburuak\n\tLan honen helburu nagusia arteriako odoleko gas parametroen kategorizazioa proposatzea da, mozketa puntu irmoak aukeratuz eta, ondorioz, pazienteen eboluzioa aurresateko eredu tinkoa garatzea, aurrerantzean ospitaletako larrialdi zerbitzuetan inplementatzeko.\t\n\t\n\t\n\t\nMetodoak\n\tBBKGren kohorte prospektibo baten ikerketan, 16 ospitaletako larrialdi zerbitzuetan BBKG zuten 2.877 gaixo bildu ziren. Ikerketa honetan kontuan hartzen den erantzuna eboluzio txarra da, hain zuzen, heriotza, aireztapen mekaniko edo intubazioaren beharra, arnas- eta bihotz- gelditzea, ZIUn edo AZIUn egonaldia izatea. pH eta PCO2 aldagai askeen eta eboluzio txarraren arteko erlazioa irudikatzen da grafikoki Eredu Orokor Gehigarriak erabiliz. Adierazpen grafikoaren ardatz bertikalak aldagai askeak eboluzio txarrean duen eragina adierazten du: 0 arrisku-gabea; 0 gainetik arrisku handia eta 0 azpitik arrisku gutxi. Gure proposamena arrisku eza dagoenerako kategoria bat sortzean datza, 0ren inguruan konfiantza tarte bat sortuz, eta beste bi kategoria arrisku gehiago edo arrisku gutxiago adierazten dutenak. Are gehiago, aldagai askearen eta eboluzio txarraren arteko erlazioa nabarmenki hazten baldin bada punturen baten, azken puntu hau arrisku gehiago eta askoz arrisku gehiago, edo arrisku gutxiago eta askoz arrisku gutxiago, kategoriak banatzen dituen mozketa puntu gehigarritzat hartuko dugu.\t\n\t\n\t\nEmaitzak\n\tEboluzio txarra eta aldagai askeen arteko erlazioa, hala nola ebaki puntuak, grafikoan erakusten da. PCO2 aldagai askea klinikoki balioztatutako 4 kategoriatan banandu zen \n<\n=45; (45-55]; (55-65); >65 eta pHa berriz hiru kategorietan \n<\n=7.26; (7.26-7.35]; >7.35. PCO2 eta pH eboluzio txarraren aldagai aurresale bezala erabili zirenean lortutako AUCak 0,81 eta 0,73 izan ziren hurrenez hurren.\t\n\t\n\t\n\t\n\t\nOndorioak\n\tBBKGren ikerketako aldagaiak kategorizatzeko proposaturiko metodoak klinikoki balioetsitako mozketa puntuak eskaintzen dizkigu, hala nola eboluzio txarra aurresateko oso abilezia ona duten aldagai kategoriko berriak eskaintzen dizkigu.\nFinantzaketa: GIU10/21\t\n\t\n\t\n\t\n\t\n\t\n3.03.IBarrio_Posterra_3.3[1].pdf"
}