{
  "authors": [
    {
      "author": "Egileak: Maider Jimenez Arren"
    },
    {
      "author": " Shandra Murcia "
    },
    {
      "author": " Miren Txueka "
    },
    {
      "author": " Itziar Barbantxo "
    },
    {
      "author": " Iruntze Erezuma "
    },
    {
      "author": " Alaine Ruiz "
    },
    {
      "author": " Juanan Arce "
    }
  ],
  "doi": "",
  "publication_date": "2011-06-06",
  "id": "EU100662",
  "url": "http://www.oeegunea.eus/biltzarrak/komunikazioak/2011-06-06/21-osasun-jardunaldiak/152",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "Shock septikoa\n\t\nEgileak: Maider Jimenez Arren, Shandra Murcia , Miren Txueka , Itziar Barbantxo , Iruntze Erezuma , Alaine Ruiz , Juanan Arce \n\t\nBidasoako Ospitalea â8093 Pneumologia Zerbitzua; Irungo Erdialdeko Anbulatorioa; Bidasoako Ospitalea â8093 Larrialdi Zerbitzua\n\t\n\t\n\t\nSarrera\n\tArnasestuz datorren biriketako butxadura kronikoaren gaixotasuna duen 87 urteko gizonezkoa. Duela 4 egun eztula, eztarriko mina eta sukarraz hasi da. Bere anbulatorioko medikuak parazetamola, kodeina eta terbutalina jarri zizkion, hobekuntza eskasiarekin. Duela bi egunetik zorabioa dauka ohetik altxatzean. Goitikatu egin du gosaldu ostean eta sabeleko mina dauka. Ez du diuresi gutximenik, ortopnearik, ezta gaueko arnasestu paroxistikorik. Ez zaizkio hankak puztu. Ez du bularraldeko minik. Ez du txiza egitean klinikarik.\n \nBere aurrekari pertsonalak: ez du botiken alergia ezagunik, tentsio altua dauka, ez du diabetesik, ez hiperlipemiarik. Erretzaile ohia da, biriketako butxadura kronikoaren gaixotasuna dauka (EPOC), giltzurruneko kolikoen errepikapena du.\n \nGorputzaren miaketa: TA: 104/39, O2 Sat: % 89, 103 bihotz taupada minutuko, 20 arnasketa minutuko, 36,7ÂºC. \nEz du jugular ingurgitaziorik, bihotzeko auskultazioan takikardia sinusala dauka, biriketako aireztapen eskasia, sabel, giltzurrunen perkusio eta hanken esplorazioa normala da.\n \nGasometria arteriala: pO2 53, pCo2 33, pH 7,36, 18 bikarbonatoa\n \nOdol analisia: 5,66 kreatinina, 155 urea, 141 sodio, potasio 4, 0,15 troponina T, 682 Pro-BNP, 511 kreatinkinasa, 10,1 hemoglobina, 87 vcm, 29 hcm, 10900 leukozitoak (%86 neutrofiloak, %7 linfozitoak)\n \nTxiza (zundaketa ostean 200 ml): 150/uL hematiak, 27 sodioko mek/L, 58 potasioko mEk/L\n \nSabel eta pelbiseko eskanerra: eskuineko birikako beheko lobuluan kondentsazio txiki bat, perikardioko isuri eskasia, giltzurrun kistikoak ditu.\n \nToraxeko erradiografia: kardiomegalia, ez dago kondentsazio irudirik, Hemokultiboak jaso genizkion.\t\n\t\n\t\nHelburuak\n\tPazientea hemodinamikoki egonkor eutsi eta bere gaitzaren iturria aurkitu da. Antibipoterapia egokia jarri.\t\n\t\n\t\n\t\nMetodoak\n\tTratamendua: VMSK %28 O2, 500 ml-ko 3 suero fisiologiko, salbutamol eta ipratropioko bromurozko lainoztapena (nebulizazioa), gernuko zundaketa, zefotaxima eta lebofloxazino.\n \nBehaketan dagoelarik tentsio arteriala jaisten zaio, 80/30, 69/40, bihotz taupadak 117 ditu eta Hb 9,8 eta dopaminako perfusioa jartzen zaio eta zainketa berezietara daramagu. Bertan, zainetako presio zentrala neurtzeko bidea hartzen zaio. Dopaminarekin tentsioak mantentzen zaizkio eta giltzurrunetako funtzioa hobetzen hasten zaio kreatininaren nibela jaisten zaiolarik. Pazientea plantara pasatzen da sueroak eta antibiotikoak hartuz.\t\n\t\n\t\nEmaitzak\n\tEMAITZAK\nHemokultiboa negatiboa, karkaixa negatiboa.\t\n\t\n\t\n\t\n\t\nOndorioak\n\tONDORIOAK\nShock septikoa eta horren ondoriozko giltzurrunetako funtzio eskasia eta eskuineko birikako beheko lobuluan pneumonia.\n \n23 egun pasata pazientea osaturik bere etxera doa."
}