{
  "authors": [
    {
      "author": "Egileak: Virginia Guillen CaÃ±as"
    },
    {
      "author": " Naiara Ozamiz Etxebarria"
    },
    {
      "author": " Sonia Ruiz de Azua"
    },
    {
      "author": " Miren Agurtzane Ortiz Jauregi"
    }
  ],
  "doi": "",
  "publication_date": "2018-05-18",
  "id": "EU100364",
  "url": "http://www.oeegunea.eus/biltzarrak/komunikazioak/2018-05-18/28-osasun-biltzarra/738",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.13 Abilezia komunikatiboetarako trebakuntza Medikuntzako ikasleengan; elebitasunaren analisia\n\t\nEgileak: Virginia Guillen CaÃ±as, Naiara Ozamiz Etxebarria, Sonia Ruiz de Azua, Miren Agurtzane Ortiz Jauregi\n\t\nNeurozientziak Saila, Medikuntza eta Erizaintza Fakultatea, EHU\n\t\n\t\n\t\nSarrera\n\t\n\tOsasun-langileen komunikazio-gaitasun egokiak garrantzi handikoak dira. Hainbat ikerketatan frogatu egin da profesionalen eta pazienteen arteko asebetetze handiko harremanek atxikimendu terapeutikoa, gatazken prebentzioa, sintomatologia klinikoen hobekuntza eta oro har osasun-zerbitzuen eraginkortasuna areagotzen dituztela.\n\tEntzute aktiboa, enpatia, asertibotasuna eta trebetasun sozialak garrantzitsuak dira gizarte-harremanetan eta are garrantzitsuagoak osasun-arloan, pazientearen tratamendu egokia eskuratzeko asmoz.\n\t\n\t\n\t\nHelburuak\n\t\n\tMedikuntzako Graduko hirugarren mailako ikasleekin egindako ikerketan HELBURU hauek bideratu ditugu:\n\t- Ikasleen entzute aktiboa, enpatia, asertibotasuna eta trebetasun sozialen maila ezagutzea.\n\t- Aldagai demografiko desberdinak bereiztea: sexua, hizkuntza, adina, fratria (zenbatgarren neba-arreba izatea)a0 eta Harreman Klinikoa irakasgai honekiko interesa.\n\t\n\t\n\t\n\t\nMetodoak\n\t\n\tMedikuntzako Graduko hirugarren urteko 212 ikaslek borondatez parte hartu zuten. Datu soziodemografikoak bildu ziren. Entzute aktibo, enpatia, asertibitate eta trebetasun sozialei buruzko ikasleen batez besteko emaitzen analisi deskriptiboa eta konparatua egin ziren.\n\tGaldetegiak jaso ondoren, SPSS 21.b datu-basean sartu ziren.Lau alderdi komunikatibo ebaluatu genituen: entzute aktiboa, TECA enpatia, ACDA asertibotasuna eta EHS gizarte-trebetasunak neurtzeko galdetegiak erabili genituen.\n\tAsmo etiko-legalak: datuak anonimoak ziren. Etika Batzordeak ikerketa onetsi zuen.\n\t\n\t\n\t\nEmaitzak\n\t\n\tMedikuntzako Graduko 3. urteko ikasleak (% 34,4 euskaraz eta % 65,6 erdarazko ikasleak). Batez beste, 20,93 urte zituzten. Ikasleen % 27,8 gizonak eta % 72,2 emakumeak. Beste identitate sexuala aukeran zegoen.\n\tEntzute aktiboak trebetasun sozialekin korrelazio handia dauka, batez ere egoera sozialetan autoespresioarekin harremanetan.\n\tEtenik gabe entzute aktiboa denak korrelazio handia dauka egoera sozialen autoespresioarekin eta beste sexuarekiko elkarrekintza positiboak abiaraztearekin.\n\tPerspektibak hartzeak korrelazio handia dauka autoasertibotasunarekin. Ulermen emozionalak korrelazio handia aurkezten zuen beste sexuarekiko elkarreragin positiboekin.\n\tPoztasun enpatikoa autoasertibotasuna eta autoadierazpena gizarte-egoerekin erlazionatzen zen eta beste sexuarekiko elkarreragin positiboak abiaraztearekin.\n\t\n\t\n\t\n\t\n\t\nOndorioak\n\t\n\tGizonen eta emakumeen arteko gizarte-trebetasunen desberdintasunik ez zegoen. Ikasle euskaldunak erdaldunak baino heteroasertiboagoak ziren, (ACDA) galdetegiaren arabera.\n\t\n\t\n\t\n\t\n\t\nBibliografia\n\t\n\t- Levinson W, Hudak P, Tricco AC. A systematic review of surgeon-patientcommunication: strengths and opportunities for improvement. Patient Educ Couns.2013 Oct;93(1):3-17.\n\t- Dean M, Street RL Jr. A 3-stage model of patient-centered communication foraddressing cancer patients’ emotional distress. Patient Educ Couns. 2014Feb;94(2):143-8.\n\t\n\t\n\t\n\t\n\t\n\t\n4.13.Abilezia komunikatiboak.pdf"
}