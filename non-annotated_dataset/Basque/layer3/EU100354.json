{
  "authors": [
    {
      "author": "Egileak: IÃ±aki Santamarina Renteria"
    },
    {
      "author": " Izaskun Elezgarai Gabantxo"
    },
    {
      "author": " Aitor Montes Lasarte"
    }
  ],
  "doi": "",
  "publication_date": "2018-05-18",
  "id": "EU100354",
  "url": "http://www.oeegunea.eus/biltzarrak/komunikazioak/2018-05-18/28-osasun-biltzarra/761",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.3 Pazienteak Hautemandako Emaitzen Neurketak Euskal Herrian: pazientea osasun-arretaren erdigunera\n\t\nEgileak: IÃ±aki Santamarina Renteria, Izaskun Elezgarai Gabantxo, Aitor Montes Lasarte\n\t\nGurutzetako Unibertsitate Ospitalea. Medikuntza eta Erizaintza Fakultatea, EHU; Neurozientziak Saila. Medikuntza eta Erizaintza Fakultatea, EHU; Aramaioko Osasun Zentroa. Debagoieneko ESI\n\t\n\t\n\t\nSarrera\n\t\n\tPazientean Zentraturiko Arreta egungo osasun-sistema aurreratuenen paradigma bilakatu da. Horrek eskatzen du osasun-arreta holistikoa, indibidualizatua, errespetuzkoa eta ahalduntzailea izatea, pazientearen autonomia errespetatuz eta erabakitze partekatua bultzatuz.\n\tEredu horretan, osasun-zerbitzuak antolatzean garrantzia ematen zaie osasun-emaitzei, hots, osasun-arretak pertsonengan duen inpaktuari.\n\tInpaktu hori pazientearen ikuspegitik aztertzeko balio duten galdetegiak dira Pazienteak Hautemandako Emaitzen Neurketak —PHEN (ingelesezko PROM)—. Pertsonak bere osasun-egoeraren, funtzionalitatearen edota burututako esku-hartzeen ondorioen inguruan duen pertzepzioan oinarritzen dira neurketok.\n\t\n\t\n\t\nHelburuak\n\t\n\t1) PHEN galdetegiek zertarako balio dezaketen, nazioartean zer esperientzia dauden eta beste hizkuntza batera nola egokitzen diren aztertu nahi izan da.\n\t2) Euskal Herriko osasun-sistema publikoetan erabiltzen diren jakin gura izan da, eremu elebiduna izatearen berezitasuna kontuan izanik.\n\t\n\t\n\t\n\t\nMetodoak\n\t\n\t1) PHENei buruzko informazioa jasotzeko, Pubmed datu-basean bilaketa bibliografikoa burutu da.\n\t2) Euskal Herriko erabilera ikertzeko ospitale publiko nagusietan informazioa eskatu da eta PHENak darabiltzaten programen arduradunekin elkarrizketak eduki dira.\n\t\n\t\n\t\nEmaitzak\n\t\n\tNazioarteko esperientziek erakutsi dute PHENak baliagarri izan daitezkeela Pazientean Zentraturiko Arretaren ereduaren aspektu anitz aplikatzeko. Horretarako, tokian tokiko hizkuntzara egokitu behar dira galdetegiak, fase ezberdinetako prozesu bat igarota.\n\tEuskal Herriaren kasuan, Gurutzetako Unibertsitate Ospitalean soilik identifikatu dira PHENak darabiltzaten programak. Bertan, galdetegiak ez dira beti bi hizkuntza ofizialetan eskaintzen.\n\t\n\t\n\t\n\t\n\t\nOndorioak\n\t\n\tPHENak baliagarri izan daitezke pazientearekiko komunikazioa hobetzeko, jarraipen eta tratamendu pertsonalizatuagoak eskaintzeko, pazientean zentraturiko ebidentzia sortu eta erabakitze partekatua bultzatzeko, esku-hartzeen osasun-emaitzak neurtzeko edota ebaluazio ekonomikoak egiteko.\n\tBeste nazio elebidunetan egiten den moduan, Euskal Herrian ere behar bezala egokitu beharko dira galdetegiak bertoko hizkuntza ofizialetara. Horrela bakarrik lor daiteke osasun-emaitzak modu fidagarrian neurtzea; hizkuntza-mugak gaindituz eta pazienteen segurtasuna nahiz ekitatea bermatuz. Hurrengo Euskara Planetan kontuan hartu beharreko gaia izan daiteke.\n\t\n\t\n\t\n\t\n\t\n\t\n4.03.Pazienteak.pdf"
}