{
  "authors": [
    {
      "author": "Egileak: Joxe Mari Manterola Martija"
    },
    {
      "author": " Maite Lage Valiente"
    },
    {
      "author": " Jone Txurruka Alberdi"
    },
    {
      "author": " Alberto Alonso Alonso"
    },
    {
      "author": " Isabel Barrio CÃ¡mara"
    },
    {
      "author": " Andere Eguireun RodrÃadguez"
    },
    {
      "author": " Nuria Toledano Cid"
    }
  ],
  "doi": "",
  "publication_date": "2013-05-10",
  "id": "EU100558",
  "url": "http://www.oeegunea.eus/biltzarrak/komunikazioak/2013-05-10/23-osasun-biltzarra/466",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.8 Eginkarietan detektatutako birus eta parasitoak debabarreneko eskualde sanitario integratuan, 18 urte arteko pertsonengan: 2003 eta 2012 urte bitartean, 2012 barne\n\t\nEgileak: Joxe Mari Manterola Martija, Maite Lage Valiente, Jone Txurruka Alberdi, Alberto Alonso Alonso, Isabel Barrio CÃ¡mara, Andere Eguireun RodrÃadguez, Nuria Toledano Cid\n\t\nMendaro Ospitalea. Debabarreneko ESIa.\n\t\n\t\n\t\nSarrera\n\t\n\tBirusek eta parasitoek ere, oraindik, beherakoak eragiten dituzte hemengo haur eta gazteegan.\n\ta0\n\t\n\t\n\t\nHelburuak\n\t\n\tDebabarreneko Eskualde Sanitario Integratuan (ESIan) eta Ermuan, 18 urte arteko pertsonengan beherakoak zein birus eta parasitok eragiten dituzten jakitea.\n\ta0\n\t\n\t\n\t\n\t\nMetodoak\n\t\n\t- 2003tik 2012ra bitartean, 2012a barne, Mendaroko Ospitalean jaso diren eginkarien azterketa burutu da, birusen eta parasitoen bila.\n\t- Birusen antigenoak 3 urte arteko -3 urtekoak barne- umeen eginkarietan aztertu dira. 2008tik aurrera, Cryptosporidium parasitoen ookisteak bilatu dira 5 urte arteko umeen eginkarietan, eta kasu jakin batzuetan, baita helduenetan ere.\n\t- Enterobius vermicularis-en –oxiuroaren- arrautzak Graham testaren bitartez bilatu dira.\n\ta0\n\t\n\t\n\t\nEmaitzak\n\t\n\t- 308 laginetan birus jakin baten antigenoa detektatu da.\n\t- Rotavirus-en antigenoa 290 eginkarietan detektatu da. Birusa izan duten umeen %78 2 urte baino gazteagoa da eta %58 mutilak. Rotavirusa azarotik apirila artean agertzen da.\n\t- 2010tik 2012a bitartean, Norovirus-en antigenoa 10 umeren eginkarietan detektatu da. Sei umek ez zuten urtebete ere.\n\t- 7 Adenovirus eta 1 Enterovirus izan dira eginkarietan detektatutako beste birusak.\n\t- Guztira, 287 pertsonaren laginetan parasitoren bat ikusi da. Ikusitako parasitoak honakoak izan dira: 85 Enterobius vermicularis, 63 Giardia lamblia,a045 Blastocystis hominis, 41 Cryptosporidium spp., 29 Entamoeba coli, 10 Endolimax nana, 7 Himenolepis nana, 2 Himenolepis diminuta, 2 Taenia saginata, 2 Entamoeba harmanii eta 1 Entamoeba spp.\n\t- Azken bi urteetan, 109 parasito detektatu dira, beste urtetan baino gehiago; eta, Cryptosporidium (32 kasu) izan da gehien ikusi den parasitoa, oxiuroarekin batera (29 kasu).\n\t- 2011n, Cryptosporium-ek Eibarko haur-eskola batean agerraldia eragin zuen eta 17 umek izan zuten beherakoa.\n\ta0\n\t\n\t\n\t\n\t\n\t\nOndorioak\n\t\n\t- Urtero, neguan, Rotavirus-ak beherako ugari eragiten du.\n\t\n\t- Norovirus-ak beherako asko eragiten du, diagnostikoa egiten ez den arren.\n\t\n\t- Cryptosporidium spp., E.vermicularis eta G.lamblia dira parasito ohikoenak Debabarreneko EISan.\n\t\n\tESKERRAK\n\tMaite Egigureni idazlanaren euskarazko zuzenketa egin duelako."
}