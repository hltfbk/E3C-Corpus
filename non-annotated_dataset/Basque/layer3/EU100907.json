{
  "authors": [
    {
      "author": "Egileak: M Pacho "
    },
    {
      "author": " J Agirrezabal "
    },
    {
      "author": " I Ventura "
    },
    {
      "author": " JR Aginaga "
    },
    {
      "author": " H Lertxundi "
    }
  ],
  "doi": "",
  "publication_date": "2007-11-16",
  "id": "EU100907",
  "url": "http://www.oeegunea.eus/biltzarrak/komunikazioak/2007-11-16/17-osasun-jardunaldiak/288",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "LEPOKO TRAUMATISMOAK AZTERTZEKO ERRADIOGRAFIEN ERABILERA: BI ERABAKI KLINIKORAKO ARAUEN BALIOZTAPENA\n\t\nEgileak: M Pacho , J Agirrezabal , I Ventura , JR Aginaga , H Lertxundi \n\t\nEMUOCC TALDEA\n\t\n\t\n\t\nSarrera\n\tSARRERA\nLepoko traumatismo baten ondorioz mina duten gaixoei egin behar zaien erradiografien erabilera efiziente bat lortzeko Hoffman eta Stiell-ek erabaki klinikorako 2 arau garatu berri dituzte. Arauen helburua hezur-hausturen identifikazioan % 100eko sentikortasuna lortzea da. Arau hauen aplikazioak onura ezberdinak ekarriko lituzke: 1)eskatzen diren erradiografien kopurua murriztea eta honek osasun-\nsistemarentzat dakarren aurrezpen ekonomikoa. 2) Arreta-denboren murrizpena.\n3) Irradiazio ionizatzaileak gutxitzea. 4) Gaixo hauen azterketetan mediku guztiek sistematika berdina jarraitzea.\t\n\t\n\t\nHelburuak\n\tHELBURUA\nErabaki klinikorako 2 arauen balioztapena. Hauei esker larrialdietako medikuek lepoko traumatismo akutua jasan dutenen artean erradiografia behar dutenak zeintzuk diren jakingo dute.\t\n\t\n\t\n\t\nMetodoak\n\tMETODOA\nBehaketa-diseinuan erabaki klinikorako arauak aplikatuko dira. Bertan emaitzak (klinikoki garrantzizko hausturak sumatzea) modu prospektibo batean neurtu dira. Balioaren ebaluazioa: sentikortasuna eta espezifikotasuna, erradiografia gold-estandar proba bezala kontsideratuz.\nIngurunea: Gure Autonomia Erkidegoko 5 Ospitaletako larrialdi-zerbitzuak.\nAztertutako subjektuak: Traumatismoen ondorioz lepoko minarengatik larrialdi-zerbitzuetara jotzen duten 14 urte baino zaharragoak diren gaixoak.\nJarraipena 2003ko urriaren 1etik 2005eko abenduak 31ra bitartean egin zen.\nProzesua: Larrialdietako medikuak erabaki klinikorako arauen ezarpenean trebatuak izango dira. Txartel plastifikatu bat emango zaie definizioekin. Gaixoa ikusi duen larrialdietako medikuak erabaki klinikorako arauak aplikatuko ditu, datu-bilketako orrian emaitzak idatziko ditu eta erradiografia egitea aginduko du. Erradiografia honen emaitza larrialdiko medikuak irakurriko du,\ndiagnostikoa datu-bilketako orrietan idatziz. Hezur-hausturarik ez badago, gaixoa bere etxera bidalia izango da; haustura egonez gero, tratamendua ospitalean egingo da ohiko prozedura jarraituz.\t\n\t\n\t\nEmaitzak\n\tEMAITZAK\nArau hauek 838 gaixotan aplikatu ziren, 436 gizon eta 402 emakumetan.\nStiell-en arauak aplikatuz: sentikortasuna % 100 (% 95 IC: % 98-100) eta espezifikotasuna\n% 42,5 (% 95 IC: % 40-44). Hoffman-en arauak aplikatuz: sentikortasuna % 87,5 (% 95 IC: % 67-97) eta espezifikotasuna % 49,1 (% 95 IC: % 51-57).\t\n\t\n\t\n\t\n\t\nOndorioak\n\tONDORIOAK\nStiell-en arauen erabilera bakarrik balioztatzen da, % 100eko sentikortasuna\nbaitute hausturen identifikazioan. Stiell-en arauen erabilerarekin erradiografien kopurua % 42 murriztu daitezke eta Hoffman-en arauekin % 53."
}