{
  "authors": [
    {
      "author": "Egileak: Paloma Liendo Arenzana"
    },
    {
      "author": " Manolo Imaz Perez"
    },
    {
      "author": " Miren Basaras Ibarzabal"
    },
    {
      "author": " MÂª Jesus Perez Palacios"
    },
    {
      "author": " Inmaculada Diez Hernaez"
    },
    {
      "author": " AsunciÃ³n Santamaria Cano"
    },
    {
      "author": " Ana Butron "
    },
    {
      "author": " RamÃ³n Cisterna Cancer"
    }
  ],
  "doi": "",
  "publication_date": "2008-10-03",
  "id": "EU100814",
  "url": "http://www.oeegunea.eus/biltzarrak/komunikazioak/2008-10-03/18-osasun-jardunaldiak/170",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.6 Parotiditisaren agerraldia euskal herrian\n\t\nEgileak: Paloma Liendo Arenzana, Manolo Imaz Perez, Miren Basaras Ibarzabal, MÂª Jesus Perez Palacios, Inmaculada Diez Hernaez, AsunciÃ³n Santamaria Cano, Ana Butron , RamÃ³n Cisterna Cancer\n\t\nBasurtuko Ospitalea - Mikrobiologia eta Infekzio-Kontroleko Zerbitzua; EHU- Immunologia, Mikrobiologia eta Parasitologia Saila\n\t\n\t\n\t\nSarrera\n\t\n\tSARRERA ETA HELBURUAK Euskal Autonomi Erkidegoan eta Autonomi Erkidego mugakideetan gertatzen ari den parotiditisaren agerraldiaren kasu-kopurua baieztatzea diagnostiko mikrobiologikoa eginez.\n\t\n\t\n\t\n\t\nMetodoak\n\t\n\tMETODOAK Araba eta Bizkaitik etorritako pazienteen lagin biologikoen atzera begirako azterketa burutu da. Laginak Basurtuko Ospitalera heldu izan dira 2006ko abendutik hona. Jasotako lagin-motak hurrengoak dira: gernua, goiko arnas traktuko laginak, likido zefalorrakideoa (LZR) edo/eta seruma. Serumetan IgM eta IgG immunoglobulinak detektatu dira (VIRCELL®). Beste laginak parotidititaren birusa hazteko aproposak diren birus kultura ezberdinetan erein dira.\n\t\n\t\n\t\nEmaitzak\n\t\n\tEMAITZAK 485 pazienteengandik 706 lagin jaso ditugu: 262 gernu, 443 goiko arnas traktuko lagin, eta LZR bakarra. Horietatik 169 pazientek (%35,28) lagin positiboren bat izan zuten. 198 laginetan (%28,05) birusa isolatu zen: 36 gernutan (,26), 161 goiko arnas traktuko laginetan (%33,9) eta LZR batean. Laginak adin tarte zabalekoak izan dira (0-61 urte) eta gizonezkoak erdia baino pixka bat gehiago (%56,57). 647 pazienteetatik 721 serum lagin jaso ditugu. Horietatik IgM positiboa 136 serumetan (,86) detektatu da eta bi pertsonek seropositibatu egin dute. Lagin hauen adin tartea 1-43 urteko izan da, eta gizonezkoak %56,25 izan dira. Birusa 37 pazienteengan isolatu zen eta IgM positiboa izan zuten aldi berean.\n\t\n\t\n\t\n\t\n\t\nOndorioak\n\t\n\tONDORIOAK 185 pazienteri parotiditisa diagnostikatu zaie mikrobiologikoki, bai kulturan edo baita serologian ere (232 lagin ezberdin). Agerraldi honetan infektatuta dauden paziente gehienak (%90) nerabeak edo heldu gazteak dira (8-36 urte tartea). Kultura eta serologiaren errendimendua diagnostikatzeko literaturan deskribatuta dagoenaren antzekoa da. Halaber, txertatutako pazienteengan (IgG positiboak) sentikortasuna baxuagoa da txertatu gabekoetan baino."
}