{
  "authors": [
    {
      "author": "Egileak: Angel Bidaurrazaga Van-dierdonck"
    },
    {
      "author": " Galder Gonzalez LarraÃ±aga"
    }
  ],
  "doi": "",
  "publication_date": "2018-05-18",
  "id": "EU100365",
  "url": "http://www.oeegunea.eus/biltzarrak/komunikazioak/2018-05-18/28-osasun-biltzarra/754",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.14 UPV/EHUko Medikuntzako ikasleen lana euskal Wikipedian\n\t\nEgileak: Angel Bidaurrazaga Van-dierdonck, Galder Gonzalez LarraÃ±aga\n\t\nNeurozientziak Saila, Medikuntza eta Erizaintza Fakultatea, EHU; Wikipedia Fundazioa\n\t\n\t\n\t\nSarrera\n\t\n\tAste bitan zehar Giza Anatomiako II mintegiko orduetan Wikipedia zer den eta nola editatzen den ikasi zuten, eta bide batez Medikuntzako terminoak, bai anatomikoak bai gaixotasunenak, gehitu zituzten euskarazko Wikipedian dauden 287.000 artikuluetan.\n\t\n\t\n\t\nHelburuak\n\t\n\tEuskarazko Wikipedian medikuntzari buruzko hutsuneak betetzeko asmoz, Medikuntzako ikasleak euskarazko Wikipedian editatzera animatzea, modu horretan “wikilari” berriak lortzeko helburuarekin.\n\t\n\t\n\t\n\t\nMetodoak\n\t\n\tGalder eta Josu irakasleen laguntzarekin ordenagailu-gela batean ikasleak binaka banatuta Wikipediaren edizioa, irudiak, barne-loturak, kanpo-erreferentziak, wikidata… ikasi zituzten. Horretarako, EHU-Medikuntza webgune berezi bat sortu dute, baita txantiloi mota bi ere, bata anatomiarako eta bestea gaixotasunetarako. Erabat praktikoak izan diren hiru arratsaldetako bi orduko saioetan gure ikasleek elkarlanerako beste tresna bat erabiltzen ikasi dute eta ez nolanahikoa.\n\t\n\t\n\t\nEmaitzak\n\t\n\tEuskal Wikipedia elkartearen ekimenez, ikastaro labur batean Medikuntzako lehen mailako euskal ikasleek 60 bat termino sartu dituzte euren jakintza alorrekoak: giharrak, giltzadurak, gaixotasunak…\n\tIkasleen iritzia ona izan da ikastaroari buruz, euren lana Wikipedian agertzea harrotasunez erakutsi diete lagun eta familiakoei. Wikipediaren helburuarekin bat eginez, prest azaldu dira halako lanak burutzeko datorren ikasturtean. Arazoen artean arratsaldeko ordutegia eta luzera aipatu dute.\n\tIkasleek landutako artikuluek 16.480 ikustaldi izan dituzte 2018ko martxoaren 21eraino. Apendizitis, artritis, diafragma eta zirrosi izan ziren bisitatuenak.\n\tHurrengo ikasturtean ikasle berek Giza Anatomia III-ko mintegiko lan bezala zuzenean 14 artikulu zabalagoak egin eta aurkeztu zituzten, 6/7 lantaldetan. Horretarako, Euskal Wikipediatik bidalitako euskaratzeko dauden osasun-arloko 55 gaietatik hautatu zituzten Anatomiako gaiei lotutakoak (torax eta abdomeneko erraiak). Bigarren lauhilekoan Giza Anatomia IV-an zentzumenak eta erdiko nerbio-sistema emango denez, gutxienez beste horrenbeste gai landu eta publikatuko dituzte.\n\tGure saileko Jon Jatsu Azkuek garatutako ANATORAMAko 3Dko nerbio-sistemaren irudiak erabiliko dituzte horretarako.\n\t\n\t\n\t\n\t\n\t\nOndorioak\n\t\n\tEuskal Wikilarien elkartetik esperientzia oso positiboa izan zen. Ikasleen artean wikilari berriak lortzea eta horrela zientziaren arloko artikuluekin gure wikipedia osatzea da gure elkarteak duen helburu estrategiko nagusietako bat.\n\t\n\t\n\t\n\t\n\t\n\t\n4.14.Medikuntzako.pdf"
}