{
  "authors": [
    {
      "author": "Egileak: Aitziber Etxebarria Agorria"
    },
    {
      "author": " Miren ZuriÃ±e Lauzirika Jauregi"
    },
    {
      "author": " Iratxe Gonzalez Larrabe"
    },
    {
      "author": " Unai Ortega Mera"
    },
    {
      "author": " Sorkunde Telletxea Benguria"
    }
  ],
  "doi": "",
  "publication_date": "2012-05-18",
  "id": "EU100625",
  "url": "http://www.oeegunea.eus/biltzarrak/komunikazioak/2012-05-18/22-osasun-biltzarra/31",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.1. Anestesian eta bizkortzean segurtasuneko notifikazio- sistema (Sensar), pazienteen segurtasuna hobetzeko erronka berria\n\t\nEgileak: Aitziber Etxebarria Agorria, Miren ZuriÃ±e Lauzirika Jauregi, Iratxe Gonzalez Larrabe, Unai Ortega Mera, Sorkunde Telletxea Benguria\n\t\nOsakidetza. Galdakao-Usansolo Ospitalea. Anestesiologia, Bizkortzea eta Minaren Tratamendurako Unitatea.\n\t\n\t\n\t\nSarrera\n\t1999. urtean â809cTo err is humanâ809d txostenak adierazi zuen bezala, anestesia da pazientearen segurtasunean aurrerakuntza gehien sustatu duen espezialitatea. Intzidenteak komunikatzeko sistemak oinarrizkoak izan dira haietatik ikasteko eta segurtasuna hobetzeko arrisku handiko enpresatan. 2000. urtean David Gaba anestesista eta pilotuak, anestesian heriotza-tasa jaistearen arrazoiez hitz egin zuen British Medical Journalek argitaratutako monografikoan. SENSAR elkartea, anestesia eta bizkortze espezialitatearen arloan gertatzen diren jazoera kritikoen berri emateko eta analisia kudeatzeko xedez sortu zen lehen sistema da. Ospitale askok osatzen dute eta irabazi-asmorik gabeko elkartea da.\t\n\t\n\t\nHelburuak\n\t-\tAnestesia, bizkortze eta minaren tratamendurako unitateetan segurtasunaren kultura sustatzea.\n-\tOspitaleen artean pazienteen segurtasunaren inguruko gertakarien berri elkarri eman eta, hala behar denean, segurtasun-alertak sortzea.\n-\tOspitaleen artean, gertakari kritikoen azterketan, bigarren iritziak eskatzeko aukera eskaintzea.\n-\tPazientearen segurtasunaren aldeko prozedura eta gida klinikoak garatzea.\t\n\t\n\t\n\t\nMetodoak\n\tANESTIC datu-basearen bitartez, pazientearen segurtasun-tartea gutxitzen duten edo gutxitu dezaketen jazoerak jakinarazten dira, gertaera horren emaitza eta akats baten ondorioz gertatu izan den ala ez kontuan hartu gabe. Ospitale bakoitzean sortutako batzordeko adituek gertaerak aztertzen dituzte. Ondoren, hobetzeko neurriak proposatzen dituzte eta, hala behar denean, segurtasun alertak sortu. Neurri edo alerta hauek ospitaleen artean batera ipintzen dira.\t\n\t\n\t\nEmaitzak\n\tProiektu berria da eta oraindik emaitzei buruz hitz egiteko goiz da. Azken urteetan ospitale asko gehitu zaizkio, eta lagina oso heterogeneoa da momentuz. Gure ospitalean kasu gutxi komunikatu diren arren, anestesiaren aurreko kontsultan antolakuntza hobetzeko neurriak martxan jarri dira sistema honi esker.\t\n\t\n\t\n\t\n\t\nOndorioak\n\t-\tGertakariak biltzea ez da helburua, osasun sistemaren ahulguneak jakinaraztea baizik.\n-\tGertatzen dena jakitea ez da nahikoa, neurriak hartu behar dira.\n-\tAnalisia eta feedbacka oinarrizkoak dira.\n-\tAldaketa kulturala funtsezkoa da eta denbora behar du.\t\n\t\n\t\n\t\n\t\n\t\n3.1.OEE posterra 3.1.AITZIBER.pdf"
}