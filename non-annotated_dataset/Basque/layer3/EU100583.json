{
  "authors": [
    {
      "author": "Egilea: Maite Ziganda San Martin"
    }
  ],
  "doi": "",
  "publication_date": "2013-05-10",
  "id": "EU100583",
  "url": "http://www.oeegunea.eus/biltzarrak/hitzaldiak/2013-05-10/23-osasun-biltzarra/145",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "3.3 Ikuspegi ezberdin bat drogen munduari buruz\n\t\nEgilea: Maite Ziganda San Martin\n\t\nHegoak Elkarteko koordinatzailea eta gizarte langilea. IruÃ±a.\n\t\n\t\n\t\nHELBURUAK\n•\tDrogen inguruan naturaltasunez mintzatzea.\n•\tDrogei eta drogen zenbait erabilerari buruzko informazioa ematea.\n•\tArrisku eta kalteak gutxitzeko sentsibilizazio lana egitea.\n•\tDrogen kontsumoari buruz ditugun jokamoldeez gogoeta egitea.\nEDUKIAK\n•\tDrogen sailkapena eta definizioa.\n•\tDrogei eta drogen zenbait erabilerari buruzko informazioa erraztu.\n•\tDrogen kontsumo motak: erabilera, abusuak eta menpekotasuna.\n•\tNola azaltzen ditugu drogekin dauden loturak?\n•a0Drogekiko\terlazioaren\tbaldintzatzaileak:\tpertsona,\tingurunea\teta substantzia. Oreka/desoreka erlazioak.\nLABURPENA\nPertsonak geure jokaerak dauzkagu, baita izateko, erlazionatzeko, inguruko mundua interpretatzeko geure moduak ere. Azken finean, geure bizimodua daukagu, geure bizitzeko estiloa, eta, logikoa denez, bizitzeko modu hau ahalik eta gustukoen eta asegarrien izaten saiatzen gara... “Zoriontsu” izatea bilatzen dugu. Bakoitzak “zoriontasuna” era eta forma ezberdinean lortzen dugu, eta erabiltzen dugun bitartekoen artean, esaterako, drogak daude.\nDrogak, berez, objektuak dira eta geuk erabakitzen dugu hauek erabili ala ez. Beraz, drogak beti egon izan dira, badaude eta egongo dira, eta, objektuak diren heinean, haien erabilerak adieraziko du problematikoak diren ala ez, nahiz eta kontsumoak bere arriskua izan beti.\nErabileraren garrantzia dela eta, erabilera eta erlazio ezberdinak ezagutukoa0ditugu, eta kontsumitu ala ez erabakitzeko faktoreen inguruan hausnartuko dugu (pertsona, ingurunea eta substantzia).\nKontsumoen aurrean garrantzitsua da arduraz jokatzea, baina alarmarik gabe. Bizi dituzten baldintza sozial eta pertsonalekiko ardura eta baita kontsumoak bere garapenean, bere heldutasunean eta autonomian, bere sozializazioan, bere osasunean... duen eraginarekiko ere. Garrantzitsua dena ez da droga legal edo ilegalen bat kontsumitzea, baizik eta kontsumo honek bere bizitzan duen eragina eta kontsumitzeko modua.\nPERTSONEKIN NOLA JOKATU?\nPertsonekiko jokabidea oso alor konplexua da, baina, gure esparruan, kudeaketari dagozkion jokaera garrantzitsuenetako batzuk azpimarratuko ditugu:\n•\tErrealismoz aztertu egoera.\n•\tEgoera aztertuta, gatazka-aspektu edo laguntzei buruzko ekintza-plana landuko dugu.\n•\tJokaera pertsonal ezberdinak hartuko ditugu aintzat, eta komunikaziorako baliabideak azalduko ditugu."
}