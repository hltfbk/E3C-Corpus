{
  "authors": {
    "author": "Serrano Oarbeascoa, Maria"
  },
  "doi": "",
  "publication_date": "2020-06-03",
  "id": "EU100231",
  "url": "https://addi.ehu.es/handle/10810/43717",
  "source": "University of the Basque Country",
  "source_url": "https://addi.ehu.es/",
  "licence": "CC-BY-NC",
  "language": "eu",
  "type": "other",
  "description": "Abstracts of Dissertations of Medicine",
  "text": "[EUS] Lan hau irradiazio partzialak, bularreko minbiziaren tratamendu adjubante moduan izan dezakeen eraginkortasunari buruzko obserbazio ikerketa prospektiboa da. Gaur egun terapia estandarra den bular osoko irradiazioaren alternatiba bat izan daitekeen aztertu nahi da. Horretarako, Basurtuko ospitalean teknika honen bidez tratatuak izan diren bederatzi pazienteen eboluzioaren berrikuspena egin da, haietan terapiak izan duen eragina baloratzeko. Kontuan hartu diren aztergai nagusiak, toxikotasuna eta errezidiben agerpena dira. Gainera, kasuokin lortu diren emaitzak 2016. urtean argitaratutako 5 urteko 3. faseko ikerketa randomizatu batekin konparatu dira. Helburua, irradiazio partzialak duen eragina aztertzea da, bularreko minbizirako tratamendu egokia den ikusi eta bular osoko irradiazioaren alternatiba moduan planteatu daitekeen baloratzeko, Basurtun tratatutako kasuetan oinarrituz."
}