{
  "authors": [
    {
      "author": "Egileak: Oihana Lorea Zabalegui"
    },
    {
      "author": " Edurne Bezunartea Zubillaga"
    }
  ],
  "doi": "",
  "publication_date": "2017-03-31",
  "id": "EU100411",
  "url": "http://www.oeegunea.eus/biltzarrak/komunikazioak/2017-03-31/27-osasun-biltzarra-2017/652",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.4 Aezkoako Kriantza Taldea\n\t\nEgileak: Oihana Lorea Zabalegui, Edurne Bezunartea Zubillaga\n\t\n0\n\t\n\t\na0a0Aezkoako Kriantza Taldea\n\t\n\t\nSarrera\n\t\n\tAezkoan berriki Ama izandako Edurne nirekin harremanetan jarri zen Kriantza talde bat sortzeko ideiarekin.\n\t\n\tBien artean taldea sortzearen inguruan elekatzen hasi ginen eta sortzeko hiru arrazoi oso indartsu zeudela ikusi genuen.\n\t1. Ama edo Aita berriki izateak dakarren guztia.\n\t2. Zonaldean dagoen dispertsioa. Zonalde honetan, herriak txikiak dira eta oso biztanle gutxi dituzte, honek, jendea askotan isolatuta sentitzea dakar.\n\t3. 2016an Aezkoan 12 haur jaio ziren. Zonalde hauetako bailara batentzat, oso kopuru handia dena.\n\t\n\tBeraz ideiarekin aurrera egin genuen proiektua sortuz.\n\t\n\t\n\t\nHelburuak\n\t\n\t*Komunean ipini.\n\tAmatasunak eta Aitatasunak, batez ere lehenengo seme-alabarekin dakarren kezka, ezjakintasun, zalantza, beldur, gabezi... guztiak taldera ekarri, modu honetan bakarrik egotearen kontzientzia areagotzen da. Aldi berean, denborarekin ikasten dena eta esperientziak erakusten diguna ere taldera ekarri, egoera horretan daudenei lagundu ahal izateko.\n\t\n\t*Konpainia+Tokia=Gunea\n\tElkartzeko lekua izatea alde batetik eta elkarrekin egoteko aukera bestetik. Modu honetan familien arteko sareak indartzen dira eta dispertsioa nolabait ekiditen da.\n\t\n\t*Ikaskuntza eta irakaskuntza\n\tJakin-nahiak eta jakinak konpartitu, modu honetan prestakuntzak antolatuko dira eta bata bestearengandik ikasiko dute\n\t\n\t\n\t\n\t\nMetodoak\n\t\n\tDeskriptiboa. Proiektu baten deskribapena, ideia sortu zenetik martxan ipini arte.\n\t\n\t\n\t\nEmaitzak\n\t\n\tEdurnek eta biok Kriantza taldearen inguruan ideia batzuk finkatzen hasi ginen, adibidez; Filosofia, ahalik eta zabalen familia guztiak gain hartu ahal izateko. Espazio eta adin mugak ipini genituen; Haurdun - 2 urte bitarteko umeak zituzten Aezkoako familiak.\n\tOndoren, dagoeneko martxan zeuden Nafarroako beste Kriantza taldeekin harremanetan jarri ginen zalantzak argitzeko eta Aezkoako familiei eta Osasun eta Hezkuntza profesionalei proiektuaren berri eman genien.\n\tTalde Eragilea sortu genuen proiektua martxan ipintzeko eta Instituzioekin hitzartu beharrekoa hitzartu zen, beraz bilkura asko egin ondoren eta informazio handia jaso ostean , taldea martxan ipini zen.\n\t\n\t\n\t\n\t\n\t\nOndorioak\n\t\n\tFamiliek oso ongi jaso zuten taldearen ideia eta astero elkartzen hasi ziren, umeekin joateko gunea da eta nolabaiteko segurtasun eta elkartasun eremua bilakatu da.\n\tGainera, astero elkartzeaz gain tailerrak programatzen dira eta zonaldeko profesionalek ere parte hartzen dute taldeak eskatzekotan."
}