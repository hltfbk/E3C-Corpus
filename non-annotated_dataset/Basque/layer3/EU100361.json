{
  "authors": [
    {
      "author": "Egileak: Ane Illarramendi Arzalluz"
    },
    {
      "author": " Arrate Ugarte Plazaola"
    },
    {
      "author": " Maria Gerriko Murgiondo"
    },
    {
      "author": " Leire Arabaolaza Lizarralde"
    },
    {
      "author": " Mikel Galparsoro Goikoetxea"
    }
  ],
  "doi": "",
  "publication_date": "2018-05-18",
  "id": "EU100361",
  "url": "http://www.oeegunea.eus/biltzarrak/komunikazioak/2018-05-18/28-osasun-biltzarra/747",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.10 Azpeitiarrak: osasun-arreta eta euskara\n\t\nEgileak: Ane Illarramendi Arzalluz, Arrate Ugarte Plazaola, Maria Gerriko Murgiondo, Leire Arabaolaza Lizarralde, Mikel Galparsoro Goikoetxea\n\t\nOsakidetza, Azpeitiko Osasun Zentroa. Goierri Urola-Garaiko ESI\n\t\n\t\n\t\nSarrera\n\t\n\tAzpeitian (Gipuzkoa) 14.015 biztanle daude, horietatik % 83,65 euskal hiztuna da, EUSTATeko azkenengo galdeketaren arabera (2011). Osakidetzaren Euskara Planean % 100eko derrigortasun-data eta % 80ko hizkuntza-eskakizuna eskatzen zaigu. Azpeitian langileen % 82k du hizkuntza-eskakizuna egiaztatuta, osasun-zentroko (lehen mailako arreta eta EAG) 45 langileetatik 37k, hain zuzen.\n\t\n\t\n\t\nHelburuak\n\t\n\tAzpeitiko herritarrek duten asebetetze-maila ezagutzea osasun-zentroan eskaintzen den euskarazko arretaren inguruan.\n\t\n\t\n\t\n\t\nMetodoak\n\t\n\tOsakidetzak II. Euskara Planeko tarteko ebaluaziorako erabilitako inkesta hartu dugu erreferentziatzat. Bertan, erabiltzaileek osasun-zentroan edo ospitalean azken aldietan izandako euskararen presentzia eta erabilera nolakoak izan diren aztertzen da. Galdeketan, familia-mediku, pediatra, erizain, EAG eta administrazioko langileei erreferentzia egiten zaie, baita idatziz eskainitako informazioari ere. Galdeketa, era presentzialean eta telefonoz egin zaie 69 erabiltzaileri.\n\tJasotako erantzunak datu-basean sartu dira dagokion analisi estatistikoa egiteko helburuz. Maiztasun absolutu eta erlatiboak erabiliz egin da emaitzen deskribapena.\n\t\n\t\n\t\nEmaitzak\n\t\n\tErabiltzaileen % 98,6k dio harrera-zerbitzuan agurra eta lehenengo esaldia euskaraz izan dela. Horrez gain % 84,1ek beti edo gehienetan bere mediku eta erizainarekin euskaraz egiteko aukera dutela adierazi zuen. Azpeitiko erabiltzaileek osasun-zentroko euskararen erabilerari emandako nota orokorra 8koa izan da. Era berean, mediku eta erizainek ematen duten idatzizko dokumentazioaren % 66,6 beti edo gehienetan euskaraz dagoela eta zentroan dauden poster-kartelen % 84 beti edo gehienetan euskaraz daudela diote. Galdetutako % 13k bakarrik adierazi du bere lehentasuneko hizkuntza zein den galdetu zaiola. Bestalde pertsonal sanitarioa «e» letrarekin identifikatuta ikusi dutela dio % 27,5ek.\n\t\n\t\n\t\n\t\n\t\nOndorioak\n\t\n\tOrokorrean Azpeitiko biztanleria oso gustura dago bere osasun-zentroan euskarak duen presentziarekin. Harrera-zerbitzuan egiten den euskararen erabilera azpimarratu nahi genuke beste datu guztien gainetik. Hala ere, erizain eta medikuekiko asebetetze-maila ere altua izan da. Bestalde, erantzunetan islatu da ez dutela «e» letraren esanahia eta erabilera ezagutzen. Are gehiago, zein hizkuntzatan artatuak izan nahi luketen ez zaiela galdetu adierazi eta horren falta sentitu dute herritarrek.\n\t\n\t\n\t\n\t\n\t\n\t\n4.10.Azpeitiarrak.pdf"
}