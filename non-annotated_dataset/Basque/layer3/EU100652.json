{
  "authors": [
    {
      "author": "Egileak: Ana Bereziartua Unzueta"
    },
    {
      "author": " Purificacion Gomez Martinez"
    },
    {
      "author": " Miren Etxaniz Shultz"
    },
    {
      "author": " Lore Bereziartua Unzueta"
    },
    {
      "author": " David Soto Fernandez"
    },
    {
      "author": " Igor Delgado Bilbao"
    }
  ],
  "doi": "",
  "publication_date": "2011-06-06",
  "id": "EU100652",
  "url": "http://www.oeegunea.eus/biltzarrak/komunikazioak/2011-06-06/21-osasun-jardunaldiak/109",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "Ebakuntza osteko min eta ongizatea aztergai eskualdeko ospitale batean\n\t\nEgileak: Ana Bereziartua Unzueta, Purificacion Gomez Martinez, Miren Etxaniz Shultz, Lore Bereziartua Unzueta, David Soto Fernandez, Igor Delgado Bilbao\n\t\nMendaroko Ospitalea - Min Akutuko Unitatea (MAU)\n\t\n\t\n\t\nSarrera\n\tGure ospitalean mina eta ongizatea oraindik ere erantzuna behar duten lehentasun nagusiko arazoak dira.\nGaur egun badaude kirurgia mota mingarrienen inguruko estereotipoak eta beharrezkoa den analgesia xedatzen dutenak.\nDatuetan oinarrituz, badakigu zein prozedura kirurgiko diren mingarrienak?\nEzarrita dauden protokolo analgesikoak benetan eraginkorrak dira?\nBadugu erarik datu hauek jaso eta kudeatzeko?\nZerbait aldatu beharra al dago?\t\n\t\n\t\nHelburuak\n\tEbakuntza osteko min ongizatearen jarraipen, datu bilketa eta kudeaketaren bitartez egoera aztertzea.\nArrisku oharrak antzeman eta horiek ez gertatzeko beharrezkoak diren estrategiak garatzea.\t\n\t\n\t\n\t\nMetodoak\n\tMAUk (Min Akutuko Unitatea), astelehenetik ostiralera, elkarrizketa baten bitartez gaixo kirurgiko guztien Begizko Eskala Analogikoak (BEA) jasotzen ditu eta galdera sorta baten bidez, ad hoc sortutako ongizate eskalaren inguruko datuak. \nJasotako datuak, apropos sorturiko Access datu base batean gordetzen dira.\nDatu guzti hauek, analisi estatistiko eta grafikoen bitartez kudeatu dira.\t\n\t\n\t\nEmaitzak\n\tAurkezten diren emaitzen artean, batez besteko BEA eta aparteko analgesiaren inguruko datuak nagusitzen dira.\nUrtebetean jasotako datuen emaitzen arabera, gure ospitalean, kirurgia ginekologikoa da bai atseden, zein mugimenduan mingarriena.\nEbakuntza ginekologiko mota ezberdinen artean, zesarea da datu txarrenak biltzen dituen kirurgia, baita, aparteko analgesia gehien behar duena ere.\t\n\t\n\t\n\t\n\t\nOndorioak\n\tZesarea, mina kontrolatzeko analgesiko xumeekin gai den kirurgia bezala aurkezten da sarritan. \nEmakume hauengan, mobilizazio goiztiarra eta edoskitzea sustatzen da. Hau lortzeko, funtsezkoa da minaren kontrol egokia eta ebakuntza osteko ongi izatea helburutzat izatea.\nLortutako datuei esker, emakume hauek ez dutela beharrezko arreta jasotzea antzeman dugu eta zesarearen analgesia birpentsatzera behartu gaitu, eraginkorragoak diren neurriak ezartzera bultzatuz."
}