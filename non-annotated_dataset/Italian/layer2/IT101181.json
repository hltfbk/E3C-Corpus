{
  "authors": [
    {
      "author": "C. Biagi"
    }
  ],
  "doi": "",
  "publication_date": "2011-MM-DD",
  "id": "IT101181",
  "url": "https://www.mdpi.com/2036-7503/3/13/3929/pdf",
  "source": "pediatric reports",
  "source_url": "https://www.mdpi.com",
  "licence": "CC-BY-NC",
  "language": "it",
  "type": "journal",
  "description": "",
  "text": "I.L., 3 anni e 6 mesi, maschio, a 5 mesi di vita diagnosi di Istiocitosi a cellule di Langerhans (ICL) a localizzazione cutanea, atipica per l’elevato indice proliferativo. Inizia programma di sorveglianza con visite cliniche mensili ed esami di laboratorio trimestrali. A 8 mesi dalla diagnosi, comparsa di tumefazione parietale sinistra associata a limitazione motoria del capo. All' Rx cranio riscontro di lesione litica parietale sinistra, confermata alla RM total body. Inizia quindi trattamento secondo Protocollo internazionale LCH III, Gruppo 2 Multisystem Low Risk, con remissione del quadro cutaneo e riduzione della tumefazione cranica. Si segnala sospensione della VBL dopo due somministrazioni per comparsa di severa neutropenia e anemia. Agosto 2009 ripresa del trattamento per riaccensione cutanea di malattia. All’ Rx cranio e RMN riscontro di multiple lesioni alla teca cranica. Anche in tale occasione si somministrano due sole dosi di VBL per severa tossicità ematologica. Settembre 2009 peggioramento del quadro cutaneo in corso di terapia. Inizia trattamento con 4 cicli di Cladribina, gravato da severa anemia, neutropenia e disprotidemia. La RMN total body eseguita a Novembre 2009 documenta la scomparsa delle lesioni craniche. Febbraio 2010 nuova recrudescenza di malattia con riaccensione del quadro cutaneo e riscontro RMN e TC di multiple lesioni delle teca cranica e del massiccio facciale. Persistono inoltre anemia, neutropenia e disprotidemia associate a epatomegalia. A fronte di uno spontaneo miglioramento del quadro clinico, i genitori rifiutano la terapia immunosoppressiva proposta e le cure del caso vengono rimandate. Giugno 2010 comparsa di tumefazione dolente alla gamba sinistra e riscontro all’Rx di molteplici lesioni di tipo litico a carico delle diafisi femorali e tibio-peroneali bilateralmente. Viene eseguita biopsia incisionale della tibia destra, che conferma la diagnosi di ICL, e avviata terapia con infiltrazioni multiple di cortisone a livello degli arti inferiori, con miglioramento del quadro clinico e degli esami laboratoristici. Agosto 2010 RMN total body documenta lieve riduzione delle aree iperintense a livello della teca cranica e comparsa di aree iperintense a livello degli arti inferiori bilateralmente. Marcata epatomegalia. Settembre 2010 nuovo peggioramento clinico con limitazione dell’estensione del capo e febbricola serotina. In tale occasione i genitori eseguono una consulenza esterna in cui viene confermata la necessità di terapia immunosoppressiva, da tempo consigliata, e viene proposto come immunosoppressore l’Everolimus in quanto inibitore del pathway mTOR/HIF1alpha/VEGF. Ottobre 2010 il piccolo inizia terapia con Everolimus (2.5 mg/mq), con progressivo miglioramento del quadro clinico e normalizzazione dei parametri ematologici e degli indici di flogosi. La RMN total body eseguita a gennaio 2011 evidenzia minima alterazione di segnale a carico di entrambi i femori e delle tibie, con risoluzione pressoché completa delle altre localizzazioni. Oggi il paziente è in remissione clinica e i parametri ematologici e gli indici di flogosi si sono normalizzati."
}