{
  "authors": [
    {
      "author": "V.M. Mariano"
    },
    {
      "author": "D. Marchetti"
    },
    {
      "author": "L. Squintani"
    },
    {
      "author": "F. Falcone"
    },
    {
      "author": "G. Gaspari"
    }
  ],
  "doi": "https://doi.org/10.4081/mm.2004.3766",
  "publication_date": "2004-06-30",
  "id": "IT101117",
  "source": "microbiologia medica",
  "source_url": "https://www.pagepressjournals.org/index.php/mm/",
  "licence": "CC-BY-NC",
  "language": "it",
  "url": "https://www.pagepressjournals.org/index.php/mm/article/view/3766",
  "type": "journal",
  "description": "",
  "text": "Paziente di 27 anni, rumena, in Italia da 1 anno, ex-prostituta, fumatrice. Una figlia di 10 anni in Romania ed un parto prematuro ad ottobre 2003.\nA Novembre 2003 comparsa di piccola tumefazione in regione latero-cervicale dx.\nIl 1° Febbraio 2004 modesta emoftoe, aumento improvviso di volume della tumefazione latero-cervicale dx e comparsa di tumefazione in latero-cervicale sn.\nIl 7 Febbraio 2004 si reca al Pronto Soccorso per improvviso dolore lombo-sacrale sin. (riferito dalla paziente come conseguenza di maltrattamenti subiti qualche mese prima).\nRicovero ospedaliero.\nIndagini eseguite:\n- Rx torace: interstiziopatia con aspetti di tipo micronodulare diffusi a livello dei lobi superiori ed infiltrato in regione apicointercleidoilare dx.\n- TC addome: nello spessore del muscolo psoas di sn. Si apprezza raccolta di tipo ascessuale di 3,2 cm di diametro.\n- Ecografia del collo: in sede latero-cervicale dx. Si apprezzano raccolte fluide, parzialmente organizzate di diametro tra 3-4 cm. e, multiple linfoadenomegalie da 1,5 a 2,5 cm di diametro. Anche in sede laterocervicale controlaterale si apprezzano multiple linfoadenomegalie di cui la maggiore misura 3,5 cm. e presenta ecostruttura fortemente disomogenea.\n- Mantoux 5 U di PPD: negativa.\n- Esame microscopico per BAAR su espettorato: negativo.\n- Emocoltura: positiva per staphylococco epidermidis.\n- Aspirato pus dalla raccolta laterocervicale dx.: esame microscopico per BAAR positivo.\n- Esami di laboratorio: modesta leucocitosi neutrofila.\nDieci giorni dopo il ricovero sopraggiunge il referto dell’esame TB test A60: IgG molto positivo = U/ml 1390 (400-900).\nDopo 15 gg. di degenza sono giunti i referti del MTD positivo sia su pus che su espettorato.\nDopo 25 giorni di degenza sono pervenuti i referti dell’esame colturale su espettorato e su pus del linfonodo: positivi per mycobatterium tuberculosis sensibile ai comuni farmaci antitubercolari.\nDopo il ricovero ospedaliero, valutata la radiografia del torace, la provenienza della paziente, il lavoro precedente, era nato il sospetto di malattia tubercolare.\nVista la negatività dell’esame microscopico per BAAR sull’espettorato, della mantoux, il risultato dell’emocoltura, il persistere del dolore in regione lombare, oltre che l’aumento improvviso (1 giorno) della raccolta in regione latero-cervicale dx, l’ipotesi diagnostica non poteva essere confermata.\nL’esame microscopico per BAAR su pus del linfonodo latero-cervicale dx. ha permesso la diagnosi certa di malattia infettiva e il conseguente trattamento specifico; tale diagnosi è stata confermata dai successivi referti degli esami eseguiti (esami colturali).\nTerapia prescritta alla Paziente: Isoniazide, Rifampicina, Etambutolo, Piraldina, Streptomicina.\nDopo circa 20 giorni di trattamento era quasi total- mente scomparso il dolore in regione lombare, con riduzione radiologica dell’ascesso, segno che anche questo era di natura tubercolare."
}