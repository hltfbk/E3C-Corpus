{
  "authors": [],
  "doi": "",
  "publication_date": "2020-MM-DD",
  "id": "IT101008",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "Federica, di 52 anni, durante l’autopalpazione del seno rileva la presenza di un nodulo nel quadrante superiore della mammella destra. Allarmata, si rivolge al medico curante che, visitandola, rileva un nodulo duro, non dolente, nel quadrante superiore esterno della mammella destra. La signora un anno prima aveva aderito allo screening di prevenzione del tumore alla mammella; nel resoconto non risultavano rilievi patologici. Nella famiglia della signora non ci sono stati casi di tumore alla mammella. Viene richiesta una visita chirurgica e in seguito agli accertamenti del caso le viene diagnosticato un tumore maligno alla mammella destra. Ricoverata presso la U.O. di Chirurgia viene sottoposta ad un intervento di quadrantectomia."
}