{
  "authors": [],
  "doi": "https://doi.org/10.4081/pmc.2014.16",
  "publication_date": "2014-MM-DD",
  "id": "IT101147",
  "url": "http://www.pediatrmedchir.org/index.php/pmc/article/view/16",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "Si tratta di una bambina di 2 anni vista in Pronto Soccorso Pediatrico in seguito a pianto inconsolabile ed episodi di assopimento.\nAl ricovero la bambina era molto lamentosa con alcuni episodi di\nvomito, non biliari. Gli esami bioumorali erano nella norma (non\nleucocitosi, PCR 0,12 mg/dL, Procalcitonina 0,09 ng/mL). Clinicamente la bambina appariva a tratti letargica, ritardata nel linguaggio e a tratti lamentosa con un addome disteso, dolente ma\ntrattabile. Nel sospetto di una patologia neurologica la bambina\nveniva sottoposta ad un esame del fundus oculi e ad una RMN\ncerebrale risultate nella norma (sospetta mastoidite destra).\nDurante la seconda giornata del ricovero la bambina iniziava a\nmanifestare alcuni episodi di vomito biliare con peggioramento\ndello stato generale associato ad episodi di assenza. A completamento diagnostico neurologico la bambina veniva sottoposta ad\nuna rachicentesi con fuoriuscita di liquor limpido. Da ultimo si\nrichiedeva un’ecografia addominale che evidenziava in sede sottoepatica un’ansa ileale ispessita conformata a loop con aspetto stirato del meso e abbondante versamento liquido peritoneale libero. Nel sospetto di una appendicite acuta complicata la bambina\nveniva sottoposta d’urgenza, a 48 ore dal ricovero, ad una laparotomia esplorativa mediante accesso pararettale destra con il riscon-\ntro in fossa iliaca destra di un’ansa ileale erniata e strangolata su\nun’appendice epiploica cecale ispessita ed infiammata, adesa all’ileo terminale con appendice vermiforme indenne. Lisata\nl’aderenza ed asportata l’appendice epiploica per esame istologico,\nl’ansa ileale riprendeva il suo trofismo tanto da non richiedere alcuna resezione intestinale. Il decorso post-operatorio è stato regolare con ripresa graduale dell’alimentazione enterale in 3^\ngiornata e dimissione in 6^. L’esame istologico ha confermato\ntrattarsi di un tessuto connettivo-adiposo con congestione vascolare, focolai emorragici e flogosi acuta, mentre l' appendice cecale\nera indenne da lesioni flogistiche."
}