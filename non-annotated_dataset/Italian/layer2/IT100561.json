{
  "authors": [
    {
      "author": "C. Casati"
    },
    {
      "author": "F. Guerra"
    },
    {
      "author": "L. Burberi"
    },
    {
      "author": "E. Cosentino"
    },
    {
      "author": "F. Corradi"
    },
    {
      "author": "A. Morettini"
    }
  ],
  "doi": "",
  "publication_date": "2015-MM-DD",
  "id": "IT100561",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 35aa giunge in DEA per febbre elevata (38.5°C) e dolore auricolare destro. Nessun sintomo associato eccetto che per 1 episodio diarroico la sera prima, simile a quello di 4 settimane prima, più duraturo, comparso in seguito all’assunzione di pesce. APR: epatite da HBV, colesteatoma dx trattato. Nella norma l’EO ed i PV (PA 105/60, FC 70), mentre la TC cranio evidenziava una opacizzazione della cavità residua della rocca petrosa (negativo l’esame mirato). Agli esami ematici presenza di lieve leucopenia e anemia; nella norma l’imaging su torace e addome. Nonostante il sostanziale benessere della paziente, le emocolture sono risultate positive per S. typhi, negative le coprocolture. La febbre tifoide è causata da S. typhi e caratterizzata da febbre, dolore addominale, diarrea/costipazione ed eruzione cutanea rosata. Può decorrere in maniera paucisintomatica. S-typhi penetra tramite il tratto GI e poi nel sangue tramite i vasi linfatici e dopo un periodo di incubazione (1-3 sett) si può avere la comparsa dei sintomi. Tipica è la bradicardia relativa. Nei casi gravi si ha la perforazione intestinale, con elevata mortalità. Agli esami ematici sono tipici: citopenia, alterazioni degli indici di funzionalità epatica, proteinuria e lieve coagulopatia da consumo. Una presentazione atipica (polmonite, sintomi da IVU o febbre isolata) può rendere difficile la diagnosi che si basa sull’isolamento del bacillo tifoide nelle colture. Terapia: cefalosporine di II o III generazione per 2 sett; utilizzato anche il cloramfenicolo. Utili i chinolonici, soprattutto per la bonifica dei portatori."
}