{
  "authors": [
    {
      "author": "P. Baron"
    },
    {
      "author": "V. Fetoni"
    },
    {
      "author": "E. Martinoli"
    },
    {
      "author": "A. Villa"
    },
    {
      "author": "B. Nador"
    },
    {
      "author": "R. Seregni"
    },
    {
      "author": "P. Marino"
    }
  ],
  "doi": "",
  "publication_date": "2014-MM-DD",
  "id": "IT100432",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Il paziente, con un’anamnesi di asma allergico, veniva ricoverato per un quadro subacuto di instabilità nella deambulazione e deficit delle funzioni cognitive associato ad una RMN encefalo con plurime aree di alterato segnale, alcune con enhancement contrasto grafico. Ulteriori accertamenti evidenziavano: a) ipereosinofilia (>15%); b) diffuso ispessimento dell’interstizio polmonare; c) cardiopatia ipocinetica con fibrosi miocardica e flogosi in sede subendocardica e pericardica alla RMN cardiaca. La ricerca degli anticorpi ANCA risultava negativa così come nella norma era il liquor, lo screening trombofilico, l’angiografia cerebrale e l’esame EMG. Il Pz veniva avviato alla TAO in associazione a prednisone ad alte dosi con un rapido e progressivo miglioramento clinico e neuroradiologico."
}