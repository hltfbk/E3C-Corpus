{
  "authors": [
    {
      "author": "Tripaldella M"
    },
    {
      "author": "Coppola MG"
    },
    {
      "author": "Madonna P"
    },
    {
      "author": "Accadia M"
    },
    {
      "author": "Tirelli P"
    },
    {
      "author": "Silvestri N"
    },
    {
      "author": "Bologna C"
    },
    {
      "author": "Oliva G"
    },
    {
      "author": "Sellitto A"
    },
    {
      "author": "Lugarà M"
    },
    {
      "author": "Guida A"
    },
    {
      "author": "De Luca C"
    },
    {
      "author": "De Sena A"
    },
    {
      "author": "Grasso E"
    }
  ],
  "doi": "",
  "publication_date": "2020-MM-DD",
  "id": "IT100921",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di anni 55 giunge presso il nostro ospedale per dispnea ingravescente, febbricola ed edemi declivi insorti da alcuni giorni, trasferito da un altro ospedale con la seguente diagnosi: “Polmonite da pneumococco in paziente con insufficienza valvolare aortica moderata da bicuspidia valvolare”. Anamnesi positiva per ipertensione arteriosa, BPCO, epatopatia HCV. All’ingresso si praticano ECG, esami ematochimici nella norma, enzimi cardiaci (negativi), EGA, Rx torace. Il paziente, ricoverato presso la UOC di Medicina Generale, presenta peggioramento della dispnea con sviluppo di edema polmonare acuto.L’ecocolordoppler cardiaco mostra la presenza di “ventricolo sx di normali dimensioni con ipertrofia parietale, moderata riduzione della funzione di pompa (FE40%), atrio sinistro dilatato, insufficienza mitralica moderata, sezione destre nei limiti, PAPS 55mmHg e valvola aortica bicuspide con insufficienza di grado severo e presenza di vegetazione fluttuante sul lembo anteriore” con indicazione ad effettuare un ecocardiogramma transesofageo in condizioni di stabilità del paziente. Si instaura terapia diuretica con risoluzione dell’edema polmonare acuto. Si praticano 3 set di emocolture in apiressia (positive per Streptococcus pneumoniae). Il paziente è trattato con terapia diuretica, cortisonica, terapia antibiotica empirica con Vancomicina 15 mg\\kg per 2/die dopo dose da carico 25 mg\\kg die+gentamicina 3 mg\\kg die. Si contatta la cardiochirurgia per trasferimento urgente del paziente ponendo diagnosi di insufficienza cardiorespiratoria acuta in paziente con processo broncopneumonico complicata da endocardite infettiva su valvola aortica bicuspide”e indicazione immediata al trattamento chirurgico come indicato dalle Linee guida ESC2015."
}