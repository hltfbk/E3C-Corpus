{
  "authors": [],
  "doi": "https://doi.org/10.4081/pmc.2014.102",
  "publication_date": "2014-MM-DD",
  "id": "IT101152",
  "url": "http://www.pediatrmedchir.org/index.php/pmc/article/view/102",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "H.E, sesso femminile,15 anni, è giunta alla nostra osservazione per\nla comparsa di ittero insorto da circa tre giorni associato a sintomatologia pruriginosa diffusa.\n\nAnamnesticamente si rilevava che la ragazza aveva presentato un\nesantema pruriginoso, senza febbre, 20 giorni prima dell’insorgenza\ndell’ittero.\n\nLa paziente si presentava apiretica, con cute itterica e subittero sclerale. Non epatosplenomegalia. Restante esame obiettivo nella norma.\nGli esami bioumorali rilevavano ipertransaminasemia con AST 105\nU/l (valori normali 1-31), ALT 291 U/l (valori normali 1-31 U/l),\niperbilirubinemia con bilirubina totale 5.24 mg/dl con frazione\ndiretta 3.29 mg/dl, gamma.gt 105 U/l, acidi biliari 186,6 micromol/l (valori normali 0-20).\n\nSierologia negativa per i principali virus epatotropi (A,B,C), HIV,\nEBV, CMV e TOXO.\n\nAutoimmunità negativa, in particolare: ANA; ASMA; LKM; LC1,\nANCA, ASCA.\n\nPer la presenza di ittero colestatico sono state eseguite ecografia e\nRMN addome risultate negative per calcoli e/o alterazioni strutturali del fegato, in particolare delle vie biliari intra ed extraepatiche.\nSulla base dell’anamnesi, a completamento diagnostico è stata effettuata anche la ricerca IgM e IgG per Parvovirus B19 che hanno\nmostrato un esito come da infezione acuta in atto, confermata dal\nriscontro di replicazione virale attiva (PCR positiva).\n\nLa paziente è stata trattata con acido ursidesossicolico per os (300\nmg due volte al giorno) per circa un mese.\n\nSi è assistito ad una lenta ma progressiva regressione dell’ittero con\ngraduale normalizzazione dei valori della bilirubina, della gamma-gt e\ndelle transaminasi dopo circa 2 mesi dall’esordio della sintomatologia."
}