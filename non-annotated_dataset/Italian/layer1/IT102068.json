{
  "authors": [
    {
      "author": "Francescopaolo Mattioli"
    }
  ],
  "doi": "",
  "publication_date": "2004-MM-DD",
  "id": "IT102068",
  "url": "http://www.mattiolifp.it/Casi_ita/Caso_4.pdf",
  "source": "Prof. Dr. Francescopaolo Mattioli",
  "source_url": "http://www.mattiolifp.it",
  "licence": "CC-BY",
  "language": "it",
  "type": "other",
  "description": "",
  "text": "Maschio – a. 20\n\nAnamnesi patologica remota negativa\n\nAnamnesi prossima:\nda qualche mese tensione addominale e comparsa di massa palpabile in regione\nmesogastrica, non dolente.\n\nEsame obiettivo:\nin mesogastrio-ipocondrio sinistro è visibile e palpabile massa di 15-20 cm\ndi diametro, non dolorabile, di consistenza elastica, poco mobile, non pulsante, non influenzata dagli atti respiratori, ottusa alla percussione.\n\nGli esami di laboratorio non dimostrano alcunché di patologico.\n\nL’esame ultrasonografico precisa la natura cistica della formazione con echi interni.\n\nLa TC ne precisa meglio le dimensioni (circa 15 cm) e conferma l’aspetto cistico\n\nIntervento Chirurgico\nPneumoperitoneo CO2 12 mm Hg tramite Verres ombelicale. Si posizionano\ntre trocars da 12, uno ombelicale, uno sulla linea xifo-ombelicale e uno sull'incrocio tra il prolungamento della emiclaveare sinistra e della ombelicale trasversa. Si conferma la presenza di grossa massa che tende e allunga il legamento gastrocolico, situata a sinistra sopra il colon trasverso e medialmente alla flessura sinistra del colon che ne é abbassata. Il polo inferiore della milza é sollevato dalla massa .La milza, inoltre, risulta di dimensioni aumentate ( almeno due-tre volte la misura normale) per probabile ostacolo all'asse spleno-portale per compressione da parte della cisti stessa. Mediante bisturi armonico (ultracision) si esegue la sezione del legamento gastrocolico e si espone la massa di cui si conferma la natura cistica. Essa è isolata dalle strutture circostanti fino a raggiungere il piano pancreatico al quale sembra aderire. Le connessioni aderenziali con le strutture posteriori diventano molto dense, avvicinandosi al peduncolo mesenterico. Laparotomia mediana xifo-ombelicale. Distacco della massa dal piano mesenterico fino a raggiungere una connessione con il pancreas in prossimità dell'istmo sul versante sinistro. Interruzione della connessione con il pancreas che non sembra discontinuato (anche questa fase con ultracision). Asportazione della formazione cistica senza apertura di essa. La cisti misura circa 10-15 cm. Controllo emostasi. Toilette del cavo addominale. Sutura della parete e degli accessi video senza drenaggio.\n\nDescrizione anatomo-patologica\nMacroscopia – Formazione cistica del diametro massimo di cm 15 a superficie esterna ed interna liscia con al taglio fuoriuscita di liquido brunastro, torbido. All’interno della lesione è presente materiale brunastro, adeso alla superficie.\n\nMicroscopia – Cisti a parete fibrosclerotica in prevalenza priva di rivestimento proprio e solo focalmente rivestita da elementi appiattiti, negativi alle indagini immunoistochimiche per antigeni epiteliali/mesoteliali (citocheratine ed EMA) e positivi per marcatori vascolari (CD31, CD34 e fattore VIII). Nel contesto della parete si apprezza una tonaca elastica discontinua e numerose immagini riferibili a vasi sanguigni di piccolo calibro, alcuni con trombosi organizzata.\nPur non essendo possibile definire con certezza l’istogenesi della lesione cistica, i reperti fanno propendere per una sua natura vascolare. Il materiale endocistico è costituito da fibrina, cristalli di colesterolo, emazie e linfociti.\n\nDiagnosi – vedi microscopia Decorso post-operatorio regolare\nNull’altro da segnalare su outcome e follow-up"
}