{
  "authors": [
    {
      "author": "Oliva G"
    },
    {
      "author": "Lugarà M"
    },
    {
      "author": "Bologna C"
    },
    {
      "author": "Tirelli P"
    },
    {
      "author": "De Sena A"
    },
    {
      "author": "Madonna P"
    },
    {
      "author": "Sellitto A"
    },
    {
      "author": "Guida A"
    },
    {
      "author": "De Luca C"
    },
    {
      "author": "Coppola MG"
    },
    {
      "author": "Silvestri N"
    },
    {
      "author": "Grasso E"
    }
  ],
  "doi": "",
  "publication_date": "2020-MM-DD",
  "id": "IT100918",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Giungeva, presso la medicina generale dell’ODM, per febbre (TC 38°C, PA 100/60 mmHg), insufficienza respiratoria ipossiemica-ipocapnica, tachicardia sinusale, alterazione dello stato di coscienza, disfagia ed indici infiammatori elevati (pcr 100mg/dl; procalcitonina 50 ng/ml), punteggio SOFA 7, paziente di anni 40, in anamnesi minus cognitivo e cecità totale da esiti di intervento di asportazione di astrocitoma pilocitico cerebrale all’età di otto anni. Recente doppio ricovero in NCH per ostruzione della derivazione liquorale sx trattata con derivazione esterna e successiva sepsi da ascesso cutaneo extracranico da ritenzione di corpo estraneo e polmonite ab-ingestis complicata da epatotossicita da sulfametassozolocotrimoxazolo. L’esame clinico integrato da eco-bed side rilevò atelettasia polmonare dx, ipocinesia globale cardiaca con FE 45% (aumento della troponina 1,5 ng/ml e cpk 1500 UI/l, bnp 3000 ng/l, da cardiomiopatia settica), dolore intenso a sede pelvica associato ad aumento delle dimensioni della prostata (6 cm, PSA 50 ng/ml) e aree ipo-ecogene da sospetto ascesso prostatico. Si praticarono emocolture, urinocolture (tutte negative) e massaggio prostatico con coltura del liquido prostatico. In urgenza fu eseguita tc total body con mezzo di contrasto che confermò l’ascesso prostatico e rilevo di polmonite ab ingestis con ostruzione del bronco principale destro cui seguì broncoscopia disostruttiva e BAL (che risultò negativo). L’esame tc fu integrato in elezione dalla rmn addomino-pelvica che confermò l’ascesso prostatico ed escluse interessamento perineale. Empiricamente iniziò linezolid e meropenem sostituito da gentamicina per 10 gg. (coltura positiva per enterococcus faecium sensibile alla gentamicina). Successiva completa risoluzione dei sintomi e dell’ascesso prostatico a controllo dopo 20 giorni. Durante la degenza fu sottoposto a riabilitazione motoria passiva per preservare le sue abilità residue."
}