{
  "authors": [],
  "doi": "https://doi.org/10.4081/pmc.2012.80",
  "publication_date": "2012-MM-DD",
  "id": "IT101139",
  "url": "http://pediatrmedchir.org/index.php/pmc/article/view/80",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "Neonata di 13 giorni, nata a termine da parto eutocico, peso alla nascita 3.340 grammi, dimessa dal nido in buone condizioni generali. giunge alla nostra osservazione per sospetto reflusso gastro esofageo (rge). nell'anamnesi due episodi di apnea con cianosi secondari ad episodi di rigurgito. la paziente presentava scarso accrescimento, inappetenza e frequenti episodi di rigurgito fin dalla nascita.\n\nL'esame clinico evidenziava un addome teso, non dolente. gli esami ematochimici di routine sono risultati nella norma, veniva quindi programmata la ph-metria/24ore. in attesa di tale esame, la presenza di addome teso all'esame clinico ci ha indotto ad eseguire l'esame ecografico dell'addome in toto. l'ecografia ha confermato la presenza di rge, ma ha anche evidenziato la possibile causa della sintomatologia: una voluminosa formazione cistica semplice, di 14 centimetri di diametro massimo, che occupava l'emiaddome di destra, comprimendo in basso la vescica, ed in alto il fegato e dislocando verso sinistra lo stomaco e l'intestino. Veniva ipotizzata l'origine ovarica di tale cisti e la piccola paziente veniva sottoposta ad intervento chirurgico. la laparotomia esplorativa evidenziava una voluminosa formazione cistica che originava dall'ovaia destra. la rimozione della cisti ha consentito la decompressione degli organi addominali, soprattutto stomaco ed intestino, che apparivano dislocati verso sinistra dalla cisti ovarica. l'esame istologico ha consentito di porre la diagnosi di cisti follicolare. il decorso post operatorio non ha presentato complicanze e la piccola paziente ha potuto finalmente alimentarsi adeguatamente. l'incremento ponderale nelle settimane successive è stato regolare e non si sono più verificati episodi di apnea con cianosi, né altri segni o sintomi da riferire a reflusso gastro esofageo."
}