{
  "authors": [
    {
      "author": "Francescopaolo Mattioli"
    }
  ],
  "doi": "",
  "publication_date": "2008-MM-DD",
  "id": "IT102056",
  "url": "http://www.mattiolifp.it/Casi_ita/Caso_12.pdf",
  "source": "Prof. Dr. Francescopaolo Mattioli",
  "source_url": "http://www.mattiolifp.it",
  "licence": "CC-BY",
  "language": "it",
  "type": "other",
  "description": "",
  "text": "Donna - aa. 30\n\nAnamnesi Patologica\nAsportazione di cisti dermoide dell’ovaio destro all’età di circa 20 anni.\n\nEsordio della malattia attuale\nDolore addominale, vomito biliare, febbre. Ricovero d’urgenza nel nostro reparto con diagnosi di addome acuto.\n\nEsame obiettivo\nPaziente sofferente per dolore addominale, febbrile (38°C ascellare, 39,5°C rettale), tachicardica. Addome poco trattabile per contrattura muscolare di parete, soprattutto nel quadrante inferiore destro, dove la dolorabilità è particolarmente accentuata e dove sembra di palpare tumefazione a limiti indistinti. Forte dolorabilità del Douglas all’esplorazione rettale. Un’ecografia addominale non è contributiva. Espletati i consueti esami preoperatori (leucocitosi neutrofila) si conferma la diagnosi di addome acuto da presumibile appendicite acuta (ascesso appendicolare?) e in alternativa da possibile torsione ovarica destra.\nSi procede a intervento chirurgico.\n\n\nIntervento\nOpen - laparoscopy ombelicale (Hasson trocar).\nInduzione di pneumoperitoneo CO2 - 12 mm Hg. Esplorazione della cavità peritoneale: si reperta grossa formazione grossolanamente sferica di circa 10 cm di diametro, che sostituisce in pratica l’ovaio di destra e aderisce al peritoneo parietale, al cieco, all’appendice e ai vasi iliaci. Nessuna altra constatazione patologica. Lisi delle aderenze e liberazione del cieco e dell’appendice che appaiono normali. Distacco della massa dai vasi iliaci e identificazione dell’uretere. Interruzione della tuba e dei vasi ovarici (bisturi armonico). Applicazione di clip su moncone tubarico residuo. Liberazione completa della massa, che è estratta in bag. Controllo dell’emostasi, lavaggio e toilette del cavo addominale. Evacuazione della CO2. Sutura degli accessi.\n\nAnatomia Patologica\nMacroscopia - La massa di circa 10 cm ha colorito bluastro e al taglio si rivela di struttura cistica a parete ispessita e a contenuto liquido, denso, ematico. L’ovaio è ridotto a scarsi residui con altre cisti contenenti liquido chiaro.\nMicroscopia - Nelle sezioni istologiche eseguite previo adeguato, ampio campionamento la formazione cistica maggiore, a contenuto ematico, risulta rivestita internamente da più strati di elementi ad ampio citoplasma eosinofilo di tipo luteinico; le altre cisti minori sono di tipo follicolare.\nDiagnosi: Ovaio con corpo luteo emorragico e cisti follicolari corticali\n\n\nDecorso post-operatorio regolare con dimissione dopo pochi giorni.\n\nFollow-up e outcome senza particolarità degne di rilievo."
}