{
  "authors": [],
  "doi": "https://doi.org/10.4081/pmc.2012.68",
  "publication_date": "2012-MM-DD",
  "id": "IT101137",
  "url": "http://pediatrmedchir.org/index.php/pmc/article/view/68",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "K.S., maschio, nasce alla 40° settimana di gestazione da parto eutocico con peso neonatale di 4.290 gr. l’esame obiettivo alla nascita mostra una modesta cianosi traumatica al volto, un tumore da parto a livello del vertice ed importante edema con fovea a livello di entrambi i piedi.\n\nLa madre 39enne proveniente dal Marocco, terzigravida, riferisce due gravidanze precedenti decorse fisiologicamente e conclusesi con parti spontanei di neonati fisiologici di circa 3 Kg di peso. i parametri vitali del neonato risultano nella norma, il bambino si attacca bene al seno, diuresi fisiologica, esami ematochimici, esame urine ed eco renale eseguiti nelle prime 24 ore di vita risultano nella norma.\n\nUn’anamnesi familiare più approfondita durante i giorni seguenti rivela la presenza di un edema a livello dei piedi e pretibiale nella madre; un edema del dorso delle mani della nonna materna e un edema delle dita dei piedi e della parte distale degli stessi presente dalla nascita e regredito a circa 2 mesi di vita della sorellina di 6 anni.\n\nNel fondato sospetto clinico di sindrome di nonne-Milroy viene\neseguito prelievo per la ricerca di mutazioni nel gene VegFr3 al\nlattante, al fratellino, alla sorellina ed a entrambi i genitori da effettuarsi presso il laboratorio di diagnostica molecolare del St. george's\nhospital di londra.\n\nLa crescita del bambino prosegue nei mesi seguenti senza nessuna\nparticolare problematica di rilievo anche se persiste praticamente\nimmutato l’edema a livello dei piedi. ora il bambino ha\n24 mesi, cammina, corre, gode di buona salute.\n\nLa ricerca della mutazione nel gene VegFr3 ha evidenziato una\ndelezione della tripletta tCt in posizione 3323-3325 nell’esone 24\nin eterozigosi e conseguente perdita di una fenilalanina in posizione\n1108 nella proteina matura. la stessa mutazione in eterozigosi è stata dimostrata nella sorella e nella madre. non è stato possibile studiare la nonna materna (riferita affetta da edema agli arti superiori)\nperché non raggiungibile in Marocco."
}