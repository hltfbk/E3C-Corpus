{
  "authors": [],
  "doi": "https://doi.org/10.4081/pmc.2014.16",
  "publication_date": "2014-MM-DD",
  "id": "IT101146",
  "url": "http://www.pediatrmedchir.org/index.php/pmc/article/view/16",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "Si tratta di un bambino di 2 anni visto in Pronto Soccorso Pediatrico per dolori addominali crampiformi da alcune ore associati a\nnumerose scariche diarroiche senza febbre; dopo breve osservazione\nclinica veniva dimesso a domicilio con diagnosi di gastroenterite\nall’esordio. Il bambino rientrava la notte stessa per la persistenza delle algie addominali con diarrea e comparsa di vomiti, non biliari: clinicamente il piccolo paziente era molto sofferente con aspetto letargico; l’addome era disteso con difesa diffusa, timpanico alla percussione soprattutto in mesogastrio e peristalsi torbida all’ascoltazione.\n\nGli Indici di flogosi erano caratterizzati da 25,24 x 10/mm³ globuli bianchi e PCR a 0,05 mg/dL. Richiesta un’ecografia addominale\nper sospetta invaginazione intestinale, questa non evidenziava immagini dirette o indirette compatibili con una patologia addominale\nchirurgica in atto per l’abbondante meteorismo intestinale. Viste le\nscadenti condizioni generali del bambino si insisteva con il Collega\nRadiologo per la ripetizione dell’ecografia addominale preparando il\nbambino con un clistere. La seconda ecografia eseguita due ore più\ntardi evidenziava un’immagine a coccarda compatibile con una invaginazione ileo-ileale a livello dei quadranti addominali di sinistra.\n\nIl\nbambino, pertanto veniva sottoposto d’urgenza ad una laparotomia\nesplorativa mediante un accesso pararettale destra con il riscontro di\nun’ernia ileale interna su residuo onfalo mesenterico infiammato con\nbanda aderenziale al seno ombelicale. Il medio-ileo erniato\nruotava attorno alla banda aderenziale formando un volvolo occludente. Resecata la briglia aderenziale e derotata l’ansa intestinale, l’ileo riprendeva il suo normale flusso vascolare e l’intervento si\nconcludeva con una resezione del diverticolo di Meckel con anastomosi ileo-ileale termino-terminale. Il cieco appariva particolarmente\nmobile. Il decorso post-operatorio è stato regolare con ripresa graduale dell’alimentazione enterale. Il bambino è stato dimesso in 8^\ngiornata post-operatoria."
}