{
  "authors": [
    {
      "author": "M. Filippelli"
    },
    {
      "author": "R. Catania"
    },
    {
      "author": "M. Lanciotti"
    },
    {
      "author": "S. Marino"
    },
    {
      "author": "L. Lo Nigro"
    }
  ],
  "doi": "",
  "publication_date": "2011-MM-DD",
  "id": "IT103044",
  "url": "https://www.pagepress.org/journals/index.php/pr/article/download/pr.2011.s1/2858/",
  "source": "Pediatric Reports",
  "source_url": "https://www.pagepressjournals.org",
  "licence": "CC-BY-NC",
  "language": "it",
  "type": "journal",
  "description": "",
  "text": "S.A, 8 anni, affetto da LLA preT, traslocazioni assenti, SNC alla diagnosi positivo, protocollo AIEOP LLA 2000 – rischio Intermedio. Alla fine della fase di reinduzione (protocollo II), dopo aver completato il trattamento con tioguanina (60 mg/mq/die per 14 giorni) ed i due blocchi di ARA-C (75 mg/mq/die per 4gg), il piccolo ha presentato un quadro clinico ed ematochimico (PLT 4.000/mm3, AST 192 U/l ALT 220 U/l) in peggioramento, con incremento ponderale marcato (>10%), lieve subittero, epatomegalia, addome teso e poco trattabile. La diretta addome e l’ecoaddome hanno dimostrato la presenza di una grande quantità di ascite, fegato ad ecostruttura disomogenea, prevalentemente iperecogena. Assente dilatazione delle vie biliari intra ed extra epatiche. Gli esami di laboratorio mostravano piastrinopenia profonda e peggioramento dell’anemia con segni di insufficienza epatica (AST 1677 U/l, ALT 1590 U/l, bilirubina totale 4.15 mg/dL), ipoalbuminemia e negatività dei markers epatitici. Pertanto, in relazione al quadro clinico e di laboratorio veniva posta diagnosi di VOD ed iniziato trattamento con: defibrotide, albumina, diuretici, acido ursidesossicolico, vitamina K, antitrombina III e antibioticoterapia con progressivo miglioramento del quadro clinico e dei dati di laboratorio con restitutio ad integrum in 15 giorni."
}