{
  "authors": [
    {
      "author": "S. Tonelli"
    },
    {
      "author": "G. Carrieri"
    },
    {
      "author": "G. Cioni"
    }
  ],
  "doi": "",
  "publication_date": "2013-MM-DD",
  "id": "IT102435",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 68 anni, asintomatica, con adenomegalie ascellari di 2.5 cm; all’agoaspirato assenza di atipie. Eseguiva una ecografia che evidenziava sette adenomegalie ascellari, ad ecostruttura sovvertita di 10-22 mm, una TAC total body positiva per adenomegalie sovraclaveari e ascellari dx. La BOM mostrava una linfocitosi e plasmocitosi, aggregati linfocitari con immunofenotipo misto T e B, catene kappa e lambda in rapporto 2:1. Tipizzazione linfocitaria su SM, TC/PET e sierologia virale negative; indici di flogosi erano elevati. Veniva sottoposta ad una linfoadenectomia ascellare con riscontro di linfadenite cronica, iperplasia follicolare florida con aspetti di trasformazione progressiva di alcuni centri germinativi e positività per HHV6 tipo B nella componente dendritica di alcuni follicoli ed in sparse cellule linfoidi. Per la rarità della diagnosi, veniva valutata dai Colleghi dell’Ematologia del COM dove con PCR e la ricerca sul preparato istologico di centri germinativi in trasformazione progressiva (almeno 6) si confermava la presenza di HHV6 variante B. La condizione è apparentemente benigna, causata da HHV6 variante B, verosimilmente per riattivazione locale del virus che spesso è causa di adenomegalie recidivanti. Non è indicato alcun trattamento ma follow-up clinico, laboratoristico, radiologico periodico ed istologico quest’ultimo nel caso in cui le adenomegalie dovessero ingrandirsi o dovessero ripresentarsi. Sono riportati casi di Linfoma di Hodgkin, Linfoma non Hodgkin (linfoma angioimmunoblastico) HHV6 variante B correlati."
}