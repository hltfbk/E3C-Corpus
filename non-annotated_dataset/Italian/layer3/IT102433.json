{
  "authors": [
    {
      "author": "D. Tettamanzi"
    },
    {
      "author": "C. Bassino"
    },
    {
      "author": "E. Limido"
    }
  ],
  "doi": "",
  "publication_date": "2013-MM-DD",
  "id": "IT102433",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "donna di 84 anni affetta da diabete mellito tipo II da 20 anni, inizialmente in trattamento da alcuni anni con insulina; iniziale retinopatia, ipertensione arteriosa con cardiopatia secondaria, IRC lieve, dislipidemia. Giunge nel nostro reparto per scompenso cardiaco prevalentemente destro. Agli esami riscontro di creatinina 4.41 mg/dL, nettamente peggiorata rispetto all’ultimo controllo, azotemia 238 mg/dL, grave ipoalbuminemia (2,2g/dL) proteinuria significativa (2700mg/24h) e cr/cl 4 ml/min. Iniziato trattamento diuretico ev a dosi elevate non si è verificata adeguata risposta clinica mentre si è avuto un peggioramento della funzionalità renale. è stata sottoposta a trattamento emodialitico e riguardo la genesi dell’insufficienza renale la positività per mpo-ANCA a titolo elevato (110.4 UR/mL) e sedimento nefritico depone per interessamento renale in corso di vasculite ANCA-associata, tipo poliangioite microscopica. In considerazione dell’età e dei dati di laboratorio non si è ritenuto necessario procedere alla biopsia renale finalizzata unicamente al trattamento immunosoppressivo che la paziente non avrebbe potuto sopportare. Si è optato per un trattamento della vasculite con corticosteroide associato a trattamento dialitico cronico."
}