{
  "authors": [
    {
      "author": "O. Nannola"
    },
    {
      "author": "R. Berardi"
    },
    {
      "author": "V. Massari"
    },
    {
      "author": "L. Piccenna"
    },
    {
      "author": "M. Valentino"
    },
    {
      "author": "P. Morella"
    }
  ],
  "doi": "",
  "publication_date": "2018-MM-DD",
  "id": "IT102760",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Giunge in reparto, per la comparsa poche ore prima di febbre, stato soporoso- confusionale, anziana di 81 anni. Per il dolore lombare cronico (affetta da artrosi e discopatia), la paziente 6 giorni prima si era sottoposta a seduta di “neuroproloterapia”, consistente nell’infiltrazione cutanea con aghi di soluzione glucosata nelle sedi interessate da affezioni dolorose. La paziente è soporosa, con spiccato dolore nei movimenti del collo e degli arti. Viene sottoposta a emocoltura, rx torace e tc cerebrale (negative), elettroencefalogramma (anomalie diffuse lente), rachicentesi (liquor torbido con 870 cellule per campo con l’87.7% di neutrofili e iperprotidorrachia (173.0 mg/dl). Nonostante la terapia medica, il decorso è rapidamente evolutivo con necessità di IOT e exitus a 24 ore dall’ingresso. Le colture mostrano poi, sia su sangue che su liquor, sviluppo di Staphylococcus Aureus ss. Aureus (STAAUR)."
}