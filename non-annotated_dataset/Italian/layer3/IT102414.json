{
  "authors": [
    {
      "author": "M. Gianni"
    },
    {
      "author": "L. Di Palma"
    },
    {
      "author": "G. Ruocco"
    },
    {
      "author": "A. Porro"
    }
  ],
  "doi": "",
  "publication_date": "2013-MM-DD",
  "id": "IT102414",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 84 anni, ricoverato per cefalea e iponatriemia severa (115 mEq/L). In APR panipopituitarismo post-chirurgico (2007 craniofaringiomectomia), ipertensione arteriosa, cardiopatia ischemica, IRC lieve. Nell’aprile 2012 ricovero in sospetta subocclusione intestinale e infarto splenico; decorso complicato da insufficienza multiorgano (MOF) ed episodio di FA. Il paziente giungeva in P.S. a 48 ore dalla dimissione dalla Med. Riabilitativa con diagnosi di “sindrome da allettamento in esiti di MOF e cefalea in stato depressivo reattivo”, in terapia con cortone acetato, ltiroxina, desmopressina, enalapril, amlodipina, amiodarone, fondaparinux e sertralina. All'E.O. paziente vigile, rallentato, collaborante con modesta succulenza declive, lamentava cefalea; durante la degenza comparsa di edemi declivi ingrevescenti, marcata poliuria (3000 cc urine/die) e ipotensione. Veniva proseguita supplementazione parenterale ipertonica iniziata in PS, posta restrizione idrica e ridotto il dosaggio di desmopressina; seguivano lieve miglioramento clinico e normalizzazione transitoria e non sostenuta della natremia. Gli esami di laboratorio dimostravano osmolalità plasmatica ridotta, nella norma osmolalità urinaria, sodiuria, peso specifico urinario; venivano esclusi iposurrenalismo ed ipotiroidismo secondari. Nell’ipotesi di SIADH veniva eseguita TC total body risultata negativa per forma paraneoplastica e, nel sospetto genesi iatrogena, veniva sospesa la terapia con sertralina. Si assisteva a normalizzazione spontanea della natriemia, scomparsa della poliuria e risoluzione della cefalea."
}