{
  "authors": [
    {
      "author": "D. Mannini"
    },
    {
      "author": "C. Casati"
    },
    {
      "author": "M. Fabbri"
    },
    {
      "author": "E. Cosentino"
    },
    {
      "author": "M. Bernardini"
    },
    {
      "author": "S. Fruttuoso"
    },
    {
      "author": "A. Torrigiani"
    },
    {
      "author": "L. Burberi"
    },
    {
      "author": "F. Corradi"
    },
    {
      "author": "A. Morettini"
    }
  ],
  "doi": "",
  "publication_date": "2015-MM-DD",
  "id": "IT102593",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "TS 65 anni, in ABS fino a ottobre 2013 quando è stato sottoposto a splenectomia per linfoma della zona marginale della milza, non sottoposto a chemioterapia. Il paziente afferisce in DEA per febbre serotina, ittero e dolore in ipocondrio destro; all’ecografia dell'addome rilievo di slaminamento delle pareti della colecisti; agli EE leucocitosi (25000), hb 9, plt 40000, bilirubina tot 6, LDH 600, procalcitonina negativa. Il paziente veniva ricoverato con il sospetto di colecistite acuta. Impostata la terapia antibiotica si assisteva a persistenza dell’iperpiressia e graduale incremento dei leucociti fino a 35000. Si sottoponeva quindi il paziente a colecistectomia d’urgenza. Nel post operatorio si assisteva a persistenza dell’iperpiressia e della leucocitosi, si eseguiva striscio periferico che evidenziava prevalenza di linfociti. Si eseguiva quindi TC torace addome con mdc e PET con evidenza di multiple linfoadenopatie sopra e sottodiaframmatiche suggestive per ripresa di malattia linfomatosa e immunofenotipo su sangue periferico suggestivo per espansione monoclonale CD5+CD19+CD20+ CDK+. L’esame istologico risultava positivo per infiltrazione linfomatosa. Trascorsi 5 giorni dall’intervento si impostava terapia steroidea a alto dosaggio e, una volta consolidata la ferita chirurgica si iniziava ciclo di R-CHOP."
}