{
  "authors": [
    {
      "author": "M. Mangiafico"
    },
    {
      "author": "A. Caff"
    },
    {
      "author": "G. Molino"
    },
    {
      "author": "P. Noto"
    },
    {
      "author": "S. Bellofiore"
    },
    {
      "author": "G. Carpinteri"
    }
  ],
  "doi": "",
  "publication_date": "2020-MM-DD",
  "id": "IT102877",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di 77 anni, ipertesa e dislipidemica, ricoverata per comparsa da 1 mese di febbricola, tosse produttiva, astenia intensa, calo ponderale e sudorazioni notturne motivo per cui ha praticato antibioticoterapia senza beneficio ed eseguito TC torace con evidenza di addensamenti polmonari multipli bilaterali con broncogramma aereo. Durante il ricovero è stata sottoposta a: test infettivologici (sierologici e colturali), EGA, esame dell’escreato e BAL risultati nella norma; esami di laboratorio con riscontro di PCR elevata e procalcitonina negativa; ecocardio transtoracico negativo per endocardite, EGDS negativa per malattia da reflusso, spirometria che mostrava lieve riduzione della capacità di diffusione alveolo capillare e PET che evidenziava accumulo di tracciante limitato agli addensamenti polmonari. La TC dopo 1 mese di terapia antibiotica mostrava un quadro polmonare immutato. Nel sospetto di COP è stata avviata terapia con prednisone (1 mg/kg); non è stata eseguita biopsia polmonare, nonostante rappresenti il gold standard diagnostico, per rifiuto della paziente. L’andamento clinico e radiologico (normalizzazione a 6 mesi) in risposta alla terapia ha posto diagnosi di COP."
}