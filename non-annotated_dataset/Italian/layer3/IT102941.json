{
  "authors": [],
  "doi": "",
  "publication_date": "2020-MM-DD",
  "id": "IT102941",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "Il signor Riccardo di 82 anni è vedovo e vive da solo. Una mattina si alza con nausea e vomito ed avverte la figlia, la quale, preoccupata, si reca a fargli visita e lo trova in uno stato di grande agitazione; infatti ha continuato a vomitare e riferisce forte dolore addominale. La figlia chiama allora l’ambulanza e lo fa trasportare al Pronto Soccorso. Dopo gli accertamenti diagnostici, viene indirizzato nell’UO di Chirurgia dove viene deciso di praticare un intervento d’urgenza per addome acuto. Nel post-operatorio, Riccardo si lamenta per una forte tosse, che lo disturba anche di notte, tanto che non riesce nemmeno ad espettorare a causa del dolore alla ferita chirurgica."
}