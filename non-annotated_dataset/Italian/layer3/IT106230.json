{
  "authors": [],
  "doi": "",
  "publication_date": "2021-02-01",
  "id": "IT106230",
  "url": "",
  "source": "Agenzia Italiana del Farmaco",
  "source_url": "https://farmaci.agenziafarmaco.gov.it",
  "licence": "CC-BY-NC",
  "language": "it",
  "type": "other",
  "description": "patient information leaflets for medicines",
  "text": "Confezioni \r\n Diane 2 mg + 0,035 mg 21 compresse rivestite\nCos'è Diane? \r\n Diane  è un farmaco a base del principio attivo  Ciproterone + Etinilestradiolo , appartenente alla categoria degli  Antiandrogeni  e nello specifico  Antiandrogeni ed estrogeni . E' commercializzato in Italia dall'azienda  Bayer S.p.A. . Diane  può essere prescritto con  Ricetta RNR - medicinali soggetti a prescrizione medica da rinnovare volta per volta .\r\n\t\t\t\t\t\t\t\t\t\t \r\n\nInformazioni commerciali sulla prescrizione \r\n Titolare:  Bayer S.p.A. Concessionario:  Bayer S.p.A. Ricetta:  RNR - medicinali soggetti a prescrizione medica da rinnovare volta per volta Classe:  A Principio attivo:  Ciproterone + Etinilestradiolo Gruppo terapeutico:  Antiandrogeni Forma farmaceutica:  compresse rivestite\nIndicazioni \r\n Trattamento dell'acne da moderata a grave correlata a sensibilità agli androgeni (con o senza seborrea) e/o irsutismo nelle donne in età fertile. \r\n Per il trattamento dell'acne, Diane dev‘essere utilizzato esclusivamente dopo che la terapia topica od il trattamento antibiotico sistemico siano falliti. \r\n Poiché Diane è anche un contraccettivo ormonale, non dev‘essere utilizzato in associazione ad altri contraccettivi ormonali (vedere paragrafo 4.3).\nPosologia \r\n Metodo di somministrazione \r\n Uso orale \r\n Posologia \r\n Avendo una composizione simile a quella dei contraccettivi orali combinati Diane inibisce l'ovulazione e pertanto previene il concepimento. Le pazienti in trattamento con Diane, pertanto, non devono utilizzare altri contraccettivi ormonali in quanto ciò esporrebbe la paziente a dosi eccessive di ormoni senza alcuna necessità ai fini di un efficace trattamento contraccettivo. \r\n Per la stessa ragione le donne che desiderano pianificare una gravidanza non dovrebbero assumere Diane. \r\n Diane deve essere assunto regolarmente, per ottenere l'effetto terapeutico e la protezione contraccettiva desiderata. Il regime posologico di Diane è analoga a quello della maggior parte dei contraccettivi orali combinati. Ci si deve per tanto attenere alle stesse regole per la somministrazione. I contraccettivi orali, assunti correttamente, hanno un tasso d'insuccesso di circa l'1% per anno. L'assunzione irregolare di Diane può dare luogo ad emorragie intermestruali e può compromettere l'affidabilità terapeutica e contraccettiva. \r\n Prima di iniziare l'assunzione di Diane, è opportuno eseguire una visita medica generale e ginecologica completa (compreso la mammella e lo striscio secondo Papanicolau) e valutare attentamente l'anamnesi familiare. \r\n Se qualche membro della famiglia è stato affetto da malattie tromboemboliche (come trombosi venosa profonda, ictus, infarto miocardico) in giovane età, sarà necessario escludere eventuali disturbi della coagulazione. \r\n Escludere uno stato di gravidanza. \r\n Le compresse devono essere assunte con un po' di liquido, ogni giorno approssimativamente alla stessa ora, nell'ordine indicato sulla confezione. \r\n \r\n  Primo ciclo \r\n \r\n L'assunzione delle compresse della prima confezione di Diane deve iniziare il primo giorno del ciclo mestruale, cioè il primo giorno di mestruazione. \r\n Il trattamento proseguirà con l'assunzione di 1 compressa in ognuno dei successivi 21 giorni, seguiti da un intervallo senza trattamento di 7 giorni, nel corso del quale si verificherà un'emorragia da sospensione. \r\n \r\n  Cicli successivi \r\n \r\n L'assunzione delle compresse della successiva confezione riprenderà dopo i sette giorni di intervallo, nello stesso giorno della settimana nel quale è stata iniziata la prima confezione. \r\n \r\n  Passaggio da un contraccettivo orale a Diane \r\n \r\n La prima compressa di Diane deve essere assunta il primo giorno della emorragia che si verifica dopo l'assunzione dell'ultima compressa del precedente contraccettivo orale usato dalla paziente. \r\n \r\n  Assunzione irregolare \r\n \r\n Qualora la paziente dimenticasse di prendere una compressa di Diane all'ora consueta dovrà prenderla entro le successive dodici ore. Se trascorrono più di trentasei ore dall'assunzione dell'ultima compressa, la protezione contraccettiva non è più garantita. Tralasciare la compressa dimenticata e riprendere la normale assunzione giornaliera, ma adottare ulteriori precauzioni contraccettive per il resto del ciclo, per evitare l'instaurarsi di una gravidanza che renderebbe necessaria l'immediata interruzione del trattamento. \r\n \r\n  I mpiego post-partum e post-abortum \r\n \r\n Normalmente, dopo un parto o un aborto, Diane deve essere prescritto solo dopo il completamento del primo ciclo mestruale normale. \r\n Qualora motivi medici impongano anche un immediato ed affidabile effetto contraccettivo, il trattamento con Diane potrà essere iniziato entro il dodicesimo (ma non prima del settimo) giorno dopo il parto o non più tardi del quinto giorno dopo l'aborto. \r\n Quando si somministrano contraccettivi orali nel periodo immediatamente successivo a un parto o un aborto, è necessario valutare l'aumento del rischio di malattia tromboembolica. \r\n \r\n  Assenza di emorragia da sospensione \r\n \r\n Qualora, in casi eccezionali, non si verifichi l'emorragia da sospensione, prima di continuare l'assunzione di Diane bisognerà escludere l'eventualità di una gravidanza in atto, che renderebbe necessaria l'immediata interruzione del trattamento. \r\n \r\n  Provvedimenti in caso di emorragia irregolare \r\n \r\n Si osservano a volte lievi emorragie (spotting) o emorragie intermestruali, in particolare durante i primi tre mesi di impiego, che cessano in genere spontaneamente. La donna può quindi continuare l'assunzione di Diane anche in caso di emorragia irregolare. Ove l'emorragia perduri o ricorra, sono consigliabili interventi diagnostici atti a escludere cause organiche e l'eventuale necessità di un raschiamento. \r\n Ciò vale anche nel caso di lievi emorragie che si ripresentino ad intervalli irregolari in parecchi cicli consecutivi o si verifichino per la prima volta dopo un prolungato uso di Diane. \r\n \r\n  Disturbi gastrointestinali \r\n \r\n In caso di gravi disturbi gastrointestinali, l'assorbimento può essere incompleto. Se si manifestano vomito o diarrea entro tre-quattro ore dall'assunzione della compressa, l'efficacia contraccettiva potrebbe diminuire, come se fosse stata saltata una compressa, per cui continuare la normale assunzione giornaliera, ma adottare ulteriori precauzioni contraccettive per il resto del ciclo, per evitare l'instaurarsi di una gravidanza che renderebbe necessaria l'immediata interruzione del trattamento (vedere anche paragrafo 4.4 “Riduzione o perdita dell'efficacia“). Se il disturbo gastrointestinale dovesse protrarsi, si dovranno prendere in considerazione altri metodi contraccettivi. \r\n Durata d'impiego \r\n La durata d'uso dipende dalla gravità del quadro clinico e dalla risposta al trattamento; di norma il trattamento deve essere proseguito per molti mesi. \r\n L'acne e la seborrea solitamente rispondono in tempi più brevi rispetto all'irsutismo. \r\n Nel caso si ripresenti una recrudescenza dei sintomi dopo settimane o mesi dalla sospensione è necessario riprendere il trattamento con Diane. \r\n Il tempo necessario al sollievo dei sintomi è di almeno tre mesi. La necessità di proseguire il trattamento dev‘essere valutata periodicamente dal medico. \r\n In caso di ripresa del trattamento con Diane (successivamente ad un intervallo libero da pillola di 4 settimane o più), deve essere preso in considerazione un aumento del rischio di tromboembolismo venoso (TEV). Vedere paragrafo 4.4 Avvertenze speciali e precauzioni di impiego. \r\n Informazioni supplementari per categorie particolari di pazienti \r\n Popolazione pediatrica \r\n Diane è indicato solo dopo il menarca. \r\n Popolazione geriatrica \r\n Non pertinente. Diane non è indicato dopo la menopausa. \r\n Pazienti con compromissione della funzionalità epatica \r\n Diane è controindicato nelle pazienti con gravi malattie epatiche. Vedere anche paragrafo 4.3. \r\n Pazienti con compromissione della funzionalità renale \r\n Diane non è stato studiato in modo specifico in pazienti con funzionalità renale compromessa.\nControindicazioni \r\n I preparati estro-progestinici non devono essere usati in presenza di una delle condizioni sotto elencate. \r\n \r\n  Gravidanza accertata o presunta. \r\n  Allattamento. \r\n  Giovani donne nelle quali i cicli mestruali non sono ancora stabilizzati. \r\n  Precedenti personali o familiari di patologia tromboembolica venosa idiopatica (TEV), quando l'anamnesi familiare si riferisce a TEV in fratelli o genitori in età relativamente giovane. \r\n  Processi trombotici o embolici venosi in atto. \r\n  Processi trombotici o embolici arteriosi in atto o pregressi. \r\n  Un alto rischio di trombosi venosa ed arteriosa (vedere 4.4 “Avvertenze speciali e precauzioni d'impiego“). \r\n  Disturbi cardiovascolari: ipertensione, patologia coronarica, valvulopatie, disturbi del ritmo che possono originare trombi. \r\n  Anemia drepanocitica. \r\n  Anamnesi di emicrania con sintomatologia neurologica focale. \r\n  Diabete mellito complicato da micro o macroangiopatie. \r\n  Patologia oftalmica di origine vascolare. \r\n  Disturbi del metabolismo lipidico. \r\n  Gravi disturbi della funzionalità epatica, finché gli indici di funzionalità epatica non siano tornati alla norma, ittero o intenso prurito gravidico nell'anamnesi, sindrome di Dubin-Johnson, sindrome di Rotor. \r\n  Tumori epatici, in atto o pregressi (benigni o maligni). \r\n  Malattie displasiche mammarie accertate con visita medica specialistica. \r\n  Patologie maligne ormono-dipendenti, accertate o sospette, degli organi genitali o della mammella. \r\n  Emorragia vaginale di natura non accertata. \r\n  Herpes gestationis nell'anamnesi. \r\n  Peggioramento dell'otosclerosi in corso di gravidanza. \r\n  Ipersensibilità nei confronti di uno qualunque dei componenti di Diane. \r\n  Uso concomitante di un altro contraccettivo ormonale (vedere paragrafo 4.1) \r\n   Presenza od anamnesi positiva di trombosi venosa (trombosi venosa profonda, embolia polmonare) \r\n  Presenza od anamnesi positiva di trombosi arteriosa (ad es. infarto miocardico) o condizioni prodromiche (ad es. angina pectoris ed attacco ischemico transitorio) \r\n  Presenza od anamnesi positiva di accidente cerebrovascolare \r\n  Presenza di gravi o molteplici fattori di rischio di trombosi venosa od arteriosa (vedere paragrafo 4.4), come:\r\n  \r\n   diabete mellito con sintomi vascolari \r\n   ipertensione grave \r\n   dislipoproteinemia grave \r\n  \r\n  \r\n  Predisposizione ereditaria od acquisita alla trombosi venosa od arteriosa, come resistenza alla proteina C attivata ( activated protein C , APC), deficit di antitrombina III, deficit di proteina C, deficit di proteina S, iperomocisteinemia ed anticorpi antifosfolipidici (anticorpi anticardiolipina, anticoagulante tipo lupus) \r\n  Meningioma o anamnesi di meningioma. \r\n \r\n È controindicato l'uso concomitante di Diane con medicinali contenenti ombitasvir/paritaprevir/ritonavir e dasabuvir (vedere paragrafi 4.4 e 4.5). \r\n Qualora durante l'impiego di Diane compaia per la prima volta una qualunque di queste condizioni l'assunzione deve essere immediatamente interrotta. \r\n Diane non deve essere utilizzato nell'uomo. \r\n\nAvvertenze speciali e precauzioni di impiego \r\n Diane è composto dal progestinico ciproterone acetato e dall'estrogeno etinilestradiolo e viene somministrato per 21 giorni del ciclo mestruale. La sua composizione è simile a quella dei contraccettivi orali combinati  \r\n\t\t\t\t\t\t\t\t\t\t\t\r\n\t\t\t\t\t\t\t\t\t\t\t...  Vedi la Scheda Tecnica del farmaco - RCP - completa: accedi al sito www.codifa.it \r\n\nInterazioni con altri medicinali e altre forme di interazione \r\n Nota: devono essere consultate le informazioni riguardanti la prescrizione di medicinali concomitanti per identificare potenziali interazioni.  Effetti di altri medicinali su Diane   L'interazione può avvenire con medicinali che inducono  ...  Vedi la Scheda Tecnica del farmaco - RCP - completa: accedi al sito www.codifa.it Interazioni riportate su letteratura scientifica internazionale Prima di prendere  \"Diane\"  insieme ad altri farmaci come  Alpheus ,  Aprepitant Accord ,  Aprepitant Teva ,  Aptivus ,  Atazanavir Dr. Reddys ,  Atazanavir EG ,  Atazanavir Krka ,  Atazanavir Mylan ,  Atazanavir Sandoz ,  Aurantin ,  Carbamazepina EG ,  Cholib - Compresse Rivestite ,  Dintoina ,  Dintoinale ,  Emend ,  Evotaz ,  Ezetimibe E Simvastatina Almus ,  Ezetimibe E Simvastatina Alter ,  Ezetimibe E Simvastatina Aurobindo ,  Ezetimibe E Simvastatina Doc Generici ,  Ezetimibe E Simvastatina EG ,  Ezetimibe E Simvastatina Krka ,  Ezetimibe E Simvastatina Mylan ,  Ezetimibe E Simvastatina Sandoz ,  Ezetimibe E Simvastatina Sun ,  Ezetimibe E Simvastatina Tecnigen ,  Ezetimibe E Simvastatina Teva ,  Ezetimibe E Simvastatina Zentiva ,  Fenitoina Hikma ,  Gamibetal Complex ,  Gardenale ,  Goltor ,  Inegy ,  Invirase ,  Ivemend ,  Krustat ,  Lipenil ,  Liponorm ,  Luminale - Compressa ,  Luminale - Compressa, Soluzione (uso Interno) ,  Medipo ,  Mycobutin ,  Mysoline ,  Nervaxon ,  Nevirapina Accord ,  Nevirapina Mylan ,  Nevirapina Sandoz GmbH ,  Nevirapina Teva Italia ,  Nevirapina Teva ,  Omistat ,  Oxcarbazepina Tecnigen - Compresse Rivestite ,  Reyataz - Capsula ,  Rifadin ,  Rifater ,  Rifinah ,  Rifocin ,  Rosim ,  Setorilin ,  Simbatrix ,  Simvastatina Abc ,  Simvastatina Accord ,  Simvastatina Almus ,  Simvastatina Alter ,  Simvastatina Aristo ,  Simvastatina Aurobindo ,  Simvastatina Doc ,  Simvastatina EG ,  Simvastatina Germed ,  Simvastatina Hexal ,  Simvastatina KRKA ,  Simvastatina Mylan Generics ,  Simvastatina Pensa ,  Simvastatina Sandoz ,  Simvastatina Sun ,  Simvastatina Tecnigen ,  Simvastatina Teva Italia ,  Simvastatina Zentiva - Compressa Rivestita ,  Simvastatina Zentiva - Compresse Rivestite ,  Sincol ,  Sinvacor ,  Sinvalip ,  Sinvat ,  Sivastin ,  Staticol ,  Targretin ,  Tegretol ,  Telzir - Compressa Rivestita ,  Telzir - Sospensione ,  Tolep ,  Vastgen ,  Vastin ,  Viramune - Compressa A Rilascio Modificato ,  Viramune - Sospensione ,  Vytorin ,  Xipocol ,  Zestan ,  Zevistat ,  Zocor , etc.., chiedi al tuo al tuo medico o farmacista di fiducia di verificare che sia sicuro e non dannoso per la tua salute ... \nAssumere Diane durante la gravidanza e l'allattamento \r\n Posso prendere Diane durante la gravidanza e l'allattamento? Gravidanza  L'assunzione di Diane è controindicata in gravidanza.  In caso di gravidanza durante l'assunzione di Diane, interrompere immediatamente l'assunzione del preparato.  Allattamento  L'uso di Diane è controindicato durante l'allattamento. Il \r\n\t\t\t\t\t\t\t\t\t\t ...  Vedi la Scheda Tecnica del farmaco - RCP - completa: accedi al sito www.codifa.it \r\n\nEffetti sulla capacità di guidare veicoli e sull'uso di macchinari \r\n Non sono stati effettuati studi sulla capacità di guidare veicoli o di usare macchinari. Non sono stati osservati effetti sulla capacità di guidare veicoli o di usare macchinari nelle utilizzatrici di Diane. \r\n\nEffetti indesiderati \r\n Riassunto del profilo di sicurezza  Le reazioni avverse più comuni riportate con Diane sono: nausea, dolori addominali, aumento di peso, cefalea, umore depresso, umore alterato, dolore mammario, dolorabilità mammaria. Si  ...  Vedi la Scheda Tecnica del farmaco - RCP - completa: accedi al sito www.codifa.it \r\n\nSovradosaggio \r\n Non sono stati riportati effetti negativi gravi dovuti a sovradosaggio. \r\n In questa circostanza possono comunque presentarsi sintomi quali nausea, vomito ed emorragia da sospensione. L'emorragia da sospensione può verificarsi anche nelle ragazze prima del menarca, se assumono accidentalmente il medicinale. Non vi sono antidoti ed un eventuale trattamento deve essere sintomatico. \r\n\nProprietà farmacodinamiche \r\n Categoria farmacoterapeutica: antiandrogeni ed estrogeni, Codice ATC: G03HB01.  Il ciproterone acetato contenuto nel Diane inibisce l'azione degli androgeni che sono prodotti anche dall'organismo femminile. È quindi possibile trattare patologie la \r\n\r\n\r\n\t\t\t\t\t\t\t\t\t\t...  \r\n\nProprietà farmacocinetiche \r\n Ciproterone acetato  A seguito di somministrazione orale il ciproterone è completamente assorbito.  L'assunzione di Diane porta ad un livello sierico massimo di 15 ng di ciproterone acetato/ml dopo 1,6 ore.  ...  \r\n\nDati preclinici di sicurezza \r\n Gli studi di tossicità animale per la valutazione del rischio nell'uomo sono stati eseguiti sia su ciascun componente del preparato, sia sulla loro associazione.  Non sono stati condotti studi sperimentali  ...  \r\n\nElenco degli eccipienti \r\n Lattosio, amido di mais, povidone 25.000, talco, magnesio stearato, saccarosio, povidone 700.000, macrogol 6.000, calcio carbonato, glicerolo 85%, estere etilenglicolico dell'acido montanico, titanio diossido, ossido di ferro giallo.\nFarmaci Equivalenti \r\n I farmaci equivalenti di  Diane  a base di  Ciproterone + Etinilestradiolo  sono:  Visofid"
}