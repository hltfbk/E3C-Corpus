{
  "authors": [
    {
      "author": "L. Todaro"
    },
    {
      "author": "A. Nocchiero"
    },
    {
      "author": "A. Luppino"
    },
    {
      "author": "C. Foli"
    },
    {
      "author": "P. Anselmo"
    }
  ],
  "doi": "",
  "publication_date": "2016-MM-DD",
  "id": "IT102690",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 81 anni si è presentato in DEA per dispnea, astenia, edemi declivi. Era portatore di cardiopatia ipertensiva con BBdx ed FA cronica. Presentava lesioni cutanee ulcerative a livello delle superfici laterali dell’addome e riferiva disturbi della deambulazione da circa due mesi con impossibilità al mantenimento della stazione eretta. L’elettromiografia ha documentato polineuropatia sensitivomotoria ad impronta assonale ai quattro arti con grave reperto di denervazione agli arti inferiori, mentre la RMN della colonna aree iperipointense nelle sequenze T1 e T2 con disomogenea impregnazione contrastografica di tutti i corpi vertebrali. L’esame del liquor è risultato nella norma. Agli esami ematochimici: componente monoclonale IgG lambda 1,49 g/dL, TSH 17,9 microUI/mL (v.n. 0,3-4,0) con ormoni tiroidei ai limiti inferiori; proteinuria di Bence Jones 0,2 g/dL. Biopsia midollare: plasmacellule 40% con atipie nucleari. La TAC torace ed addome ha evidenziato lieve epatomegalia ed ingrandimento della camere cardiache. All’ecocardiogramma il ventricolo sinistro si presentava globalmente ipertrofico ed ipocinetico con FE 20% all’ingresso e 45% al successivo controllo. Il decesso è avvenuto in corso di ECG Holter per asistolia."
}