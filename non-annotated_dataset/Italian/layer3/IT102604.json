{
  "authors": [
    {
      "author": "C. Rosi"
    },
    {
      "author": "F. Cappelli"
    },
    {
      "author": "S. Manetti"
    },
    {
      "author": "L. Pascarella"
    },
    {
      "author": "S. Stanganini"
    },
    {
      "author": "E. Santoro"
    }
  ],
  "doi": "",
  "publication_date": "2015-MM-DD",
  "id": "IT102604",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "F.S. anni 66, portatrice di protesi d’anca sn dal 2002, allergia ad amoxicillina/ clavulanato, ricoverata nel dicembre u.s. per comparsa di febbre ed intenso dolore al rachide coxo-femorale sn con difficoltà alla deambulazione da qualche tempo. Rx torace, colonna cervico-dorso-lombosacrale ed ecografia addome nei limiti. Dagli esami ematici: leucocitosi neutrofila e marcato aumento degli indici di flogosi con moderata anemia normocitica normocromica; normale l’assetto immuno-reumatologico. Gli accertamenti eseguiti durante la degenza hanno mostrato una sepsi da stafilococco aureo (meticillino S). Ecocardiogramma negativo per endocardite. TC rachide dorsale e lombosacrale negativa per alterazioni riferibili a focolai di spondilo-discite in quadro di artrosi diffusa e discopatie degenerative multiple. Impostata terapia antibiotica mirata con vancomicina con beneficio soggettivo, regressione della febbre e miglioramento degli indici di flogosi. Dopo qualche giorno comparsi dolori accessionali e poi continui a livello gluteo sn e radice coscia per cui abbiamo ripetuto TC (con scansioni mirate su addome e pelvi) che ha evidenziato raccolta ascessuale a livello dell’ileopsoas sn con interessamento della protesi d’anca omolaterale. Proseguita terapia antibiotica con associazione vancomicina/levofloxacina con riduzione della sintomatologia algica e degli indici di flogosi. La rivalutazione ortopedica confermava il quadro di sovrainfezione con pseudotumore su protesi ceramica-ceramica e poneva indicazione all’espianto della stessa, effettuato il mese successivo."
}