{
  "authors": [
    {
      "author": "C. Ognibene"
    },
    {
      "author": "S. Ciaffi"
    },
    {
      "author": "M. Tognetti"
    },
    {
      "author": "C. Gozzi"
    },
    {
      "author": "L. Brugioni"
    }
  ],
  "doi": "",
  "publication_date": "2014-MM-DD",
  "id": "IT102508",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "P.A. maschio di anni 77. Da tre giorni comparsa di lesioni purpuriche pruriginose inizialmente agli arti inferiori e poi diffuse a tutto il corpo. In anamnesi: epatopatia cronica da HBV, diabete mellito di tipo II, cardiopatia ipocinetica dilatativa ad eziologia ischemica, portatore di PM, severo valvulopatico, recente ricovero in cardiologia per scompenso cardiaco nel corso del quale era stato somministrato metolazone os (unico nuovo farmaco introdotto dal paziente ad una attenta anamnesi farmacologica). Obiettivamente segni di scompenso cardiaco e presenza di lesioni purpuriche palpabili a calza agli arti inferiori e di lesioni purpurico-emorragiche al volto, al tronco, alle mani ed a livello lombo-sacrale. Agli esami bioumorali rialzo della PCR; ANA, ANCA e ricerca delle crioglobuline negativi; C3-C4 ai limiti inferiori della norma. Alla biopsia cutanea quadro di vasculite leucocitoclastica da reazione allergica a farmaci. Il paziente veniva trattato con cortisone ad alte dosi con beneficio."
}