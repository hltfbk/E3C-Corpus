{
  "authors": [
    {
      "author": "M. Parodi"
    },
    {
      "author": "A. Aceranti"
    },
    {
      "author": "R. Cattaneo"
    },
    {
      "author": "F. Deantoni"
    },
    {
      "author": "O. Grassi"
    },
    {
      "author": "E. Pagliaro"
    },
    {
      "author": "D. Re"
    },
    {
      "author": "P. Razionale"
    },
    {
      "author": "A. Vernocchi"
    },
    {
      "author": "S. Vernocchi"
    }
  ],
  "doi": "",
  "publication_date": "2015-MM-DD",
  "id": "IT102598",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una paziente di 41 anni diagnosi di carcinoma duttale infiltrante G3 Ecad positivo, Ki67(clone MIB1)50%, e della protHER2/NEU, in più del 10% delle cellule (3+), ANTI-ER80%, ANTI-Pg50% in terapia neoadiuvante prima della mastectomia radicale, con trastuzumab e con docetaxel interrompe il programma trisett. di ciclofosfamide, docetaxel, trastuzumab e pegfilgrastim e poi sospende per mialgie e debolezza muscolare intensa, incremento di fosfokinasi (3565), AST 312, ALT 483, LDH 506, leucociti 25.600 (neut 90%). Il quadro richiedeva ricovero ospedaliero: eruzione eritematosa violacea a volto, palpebre, arti, collo, torace, dolori ai cingoli, alla muscolatura degli arti e del dorso gravi, da costringerla a letto, controllo del dolore con fentanil. La biopsia della cute della coscia e del muscolo quadricipite femorale mostrava: epidermide compatibili con dermatomiosite, fibre muscolari ipotrofiche perifasciali, centralizzazioni nucleari e necrosi, aumento del connettivo perifasciale con linfociti T (CD3+,CD20-). Impostata terapia con prednisone 50 mg/die in 2 settimane ha portato alla parziale regressione dei sintomi e a normalizzazione della sierologia. Ci si pone il quesito se non sia stata la terapia con trastuzumab o con docetaxel ad aver determinato il quadro miositedermatomiosite (2 casi descritti associati a docetaxel), più probabile è l’ipotesi che sia il tumore stesso a determinare la miositedermatomiosite potendo configurarsi una sindrome paraneoplastica."
}