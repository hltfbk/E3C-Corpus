{
  "authors": [
    {
      "author": "I. Ronga"
    },
    {
      "author": "A. Carnovale"
    },
    {
      "author": "L. Ferrara"
    },
    {
      "author": "F. Gallucci"
    },
    {
      "author": "U. Valentino"
    },
    {
      "author": "G. Uomo"
    }
  ],
  "doi": "",
  "publication_date": "2014-MM-DD",
  "id": "IT102523",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Sesso F, anni 66; osservata giunge per febbre elevata ed area necrotica dolente con punti di secrezione circostanti a livello della punta del naso, presenti da circa 10 gg e non responsivi a duplice terapia antibiotica. In anamnesi, diagnosi di polimialgia reumatica trattata con steroidi per os per un periodo di circa 4 anni e storia di cefalea temporale cronica. Laboratorio: anemia ipocromica, VES e PCR elevate, leucocitosi neutrofila, sviluppo di colonie di Pseudomonas a. dal prelievo dalla necrosi nasale. In 3° giornata cecità totale improvvisa a sin; riscontro di occlusione dell’arteria centrale retinica. A livello temporale omolaterale si notava una modesta pulsazione lungo il decorso dell’arteria temporale lievemente serpiginosa; biopsia con rilievo istologico di arterite con cellule giganti sparse e trombosi organizzata. Terapia antibiotica mirata+bolo di metilprednisolone 500mg/ev/die per tre gg poi 1mg/kg pc/die+enoxaparina; risoluzione della sindrome settica e del dolore a livello nasale con miglioramento dei dati di laboratorio; irreversibilità della perdita del visus a sin aggravata poi da un distacco di retina controlaterale in 15° giornata."
}