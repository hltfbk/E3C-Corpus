{
  "authors": [
    {
      "author": "M. Zippi"
    },
    {
      "author": "I. Pentassuglio"
    },
    {
      "author": "A. Cocco"
    },
    {
      "author": "C. Cassieri"
    },
    {
      "author": "C. Marzano"
    },
    {
      "author": "L. Parlati"
    },
    {
      "author": "B. Del Citto"
    },
    {
      "author": "G. Occhigrossi"
    },
    {
      "author": "I. Febbraro"
    }
  ],
  "doi": "",
  "publication_date": "2015-MM-DD",
  "id": "IT102617",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una donna di 75 anni, affetta da demenza secondaria a malattia cerebrovascolare cronica, si è recata presso il nostro Servizio di Endoscopia Digestiva per rimuovere la PEG ostruita, posizionata 5 mesi prima. Tale PEG era dotata di un fermo interno (bumber) a fungo rigido. Durante la rimozione endoscopica, si è proceduto a tagliare la parte esterna del tubo mentre la parte interna col bumper è stata afferrata con ansa da polipectomia, ritirata nello stomaco e poi nell’esofago, per essere rimossa attraverso la bocca. La rigidità del bumper non ha permesso il passaggio a livello del cricofaringeo. La paziente è stata sottoposta a TC-torace che mostrava la PEG in esofago senza segni di lacerazione esofagea. Successivamente, in camera operatoria, con paziente intubata, sotto visione endoscopica è stata riposizionata la PEG in cavità gastrica ed è stata rimossa dalla stomia con pinza chirurgica. Al termine è stato posizionato un bottone (“bottoni” MIC-KEY®, INNOVAmedica, Milano, Italia). Dopo 3 giorni di ricovero la paziente è stata dimessa in buone condizioni."
}