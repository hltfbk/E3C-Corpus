{
  "authors": [
    {
      "author": "De Donato MT"
    },
    {
      "author": "Renis M"
    }
  ],
  "doi": "",
  "publication_date": "2019-MM-DD",
  "id": "IT102785",
  "url": "https://www.italjmed.org/index.php/ijm/article/download/itjm.2019.s1/1163/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo 70 anni. Non fumatore. In anamnesi patologica remota pochi elementi di significatività: fibromialgia, non in trattamento; MGUS in follow up. Da qualche mese: dispnea per attività fisica abituale ed ipotensione arteriosa. Per tale sintomatologia praticava: Esami ematochimici: BNP aumentato; Ecocardiogramma: ipertrofia del setto con funzione sistolica normale, disfunzione diastolica; RX torace e successiva TC torace: fibrosi peribronchiale basale bilaterale e bronchiectasie basali; Spirometria, EGA e walking test: nei limiti. La sintomatologia migliorava gradualmente con la terapia dello scompenso, residuando esclusiva dispnea per attività fisica non abituale. Dopo qualche mese: ripresa di significativa dispnea, anche a riposo e notturna, con insorgenza di fibrillazione atriale, per la quale veniva intrapresa terapia con DOAC. Persistendo la sintomatologia, il paziente veniva ricoverato. Durante la degenza in U.O. di Cardiologia, dopo cardioversione elettrica, riscontro di severe bradiaritmie e successivo impianto di pace-maker (orientamento diagnostico: malattia aritmica dell’atrio). La coronarografia escludeva patologia ischemica. Dopo la dimissione, non recuperava condizioni di benessere, lasciando incerta l’origine dello scompenso. Veniva quindi inviato presso altro Centro dove completava l’iter diagnostico (comprese biopsia miocardica ed osteomidollare) con diagnosi finale di amiloidosi cardiaca in mileloma multiplo (amiloidosi AL)."
}