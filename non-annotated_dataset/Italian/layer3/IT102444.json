{
  "authors": [
    {
      "author": "Laccetti M"
    },
    {
      "author": "Cannavale A"
    },
    {
      "author": "Catzola A"
    },
    {
      "author": "Mayer MC"
    }
  ],
  "doi": "",
  "publication_date": "2014-MM-DD",
  "id": "IT102444",
  "url": "https://www.italjmed.org/index.php/ijm/article/download/itjm.2014.s1/488/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "SA di anni 58 di sesso F, affetta da Cardiopatia ischemica cronica (pregresso IMA trattata con stenting coronarico) è giunta alla nostra osservazione per grave astenia, polipnea e dolore toracico con rilievo già in area di PS di ipokaliemia (1.4 mEq/l) con evidenza EGA di alcalosi mista metabolica e respiratoria e grave ipossiemia (pH 7.61 p02 45 mmHg Sat 87% FR 28/m’) con qc di iperventilazione ed una immagine Rx di addensamento polmonare. La paziente è stata sottoposta a TC e successiva FNAB con evidenza di Microcitoma polmonare. È stato eseguito dosaggio del Cortisolo plasmatico (102mcg/dl) di ACTH (157 pg/ml) da inquadrare verosimilmente nell’ambito di una sindrome da iperincrezione ectopica. La paziente è stata sottoposta ad Ossigenoterapia con Maschera di Venturi Fi02 35% vel 8 l/m per correggere la ipossiemia e la conseguente iperventilazione, con lo scopo di correggere almeno la quota respiratoria dell’alcalosi. Si è assistito ad un incremento della ossiemia (p02 83 mmHg Sat 97% FR 12/m’) alla scomparsa della polipnea ed all’incremento della kaliemia fino a valori non più critici (3.1 mEq/l) nel giro di 4 gg. Ottenuta così la stabilizzazione la paziente è stata avviata al trattamento chemioterapico in ambiente oncologico."
}