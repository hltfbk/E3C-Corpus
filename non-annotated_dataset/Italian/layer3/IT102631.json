{
  "authors": [
    {
      "author": "Pascale AV"
    },
    {
      "author": "Finelli R"
    },
    {
      "author": "Fabbricatore D"
    },
    {
      "author": "Visco V"
    },
    {
      "author": "Giannotti R"
    },
    {
      "author": "De Donato MT"
    },
    {
      "author": "Ciccarelli M"
    },
    {
      "author": "Iaccarino G"
    }
  ],
  "doi": "",
  "publication_date": "2016-MM-DD",
  "id": "IT102631",
  "url": "https://www.italjmed.org/index.php/ijm/article/download/itjm.2016.s1/857/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Si recava in ambulatorio per cefalea ed ipertensione D.M, femmina, 23 anni, tabagista. Storia familiare di ipertensione arteriosa, dislipidemia e cardiopatia ischemica. In anamnesi policistosi ovarica trattata con estro-progestinici e dato strumentale di scintigrafia renale con disomogenea captazione del radiocomposto come da doppio distretto. Esame obiettivo toracico, cardiaco e addominale negativo, PA 130/100 mmHg in terapia con ramipril 5 mg prescritto dal curante dopo monitoraggio pressorio delle 24h. Sospettando un’ipertensione secondaria nefrovascolare la paziente praticava un’ecografia renale con il doppler delle arterie renali negativo per stenosi emodinamicamente significative. Il dosaggio dell’aldosterone, dopo 60 gg di sospensione del ramipril, risultava aumentato con ARR (aldosterone/PRA) entro i limiti della norma. Ipotizzando la presenza di un’arteria renale accessoria la paziente è stata sottoposta ad angioTC che mostrava un’arteria renale accessoria inferiore sinistra non stenotica. Si è ritenuto opportuno praticare un’angiografia venosa con sampling in vena cava inferiore, che ha mostrato valori di aldosterone pari a 662.2 pg/mL e PRA 0,46 ng/mL/h con ARR 1432, diagnostici di iperaldosteronismo primitivo. La paziente ha poi praticato una RMN dell’addome che ha mostrato iperplasia surrenalica bilaterale."
}