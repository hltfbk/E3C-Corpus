{
  "authors": [
    {
      "author": "R. Menichella"
    },
    {
      "author": "P.E. Lombardi"
    },
    {
      "author": "T. Monti"
    },
    {
      "author": "L. Rasciti"
    }
  ],
  "doi": "",
  "publication_date": "2016-MM-DD",
  "id": "IT102672",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una signora di 78 anni è giunta alla nostra attenzione per la persistenza di febbre dopo terapia antibiotica per focolaio broncopnumonico. In anamnesi presentava ipotiroidismo, ipertensione arteriosa, fratture vertebrali da schiacciamento. Durante il ricovero si è assistito al fallimento di terapia antibiotica empirica ad ampio spettro, con riscontro TC di due consolidazioni polmonari. Per la comparsa di pomfi agli AAII è stato eseguito uno screening autoimmunitario con positività dei c-ANCA ad alto titolo. In assenza di lesioni polmonari evidenziabili alla fibrobroncoscopia è stato raccolto un BAL i cui esami citologico e colturali sono risultati negativi. Dopo introduzione di terapia steroidea si è ottenuto un miglioramento clinico, radiologico, del titolo autoanticorpale e degli indici di flogosi."
}