{
  "authors": [],
  "doi": "",
  "publication_date": "2020-MM-DD",
  "id": "IT102959",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "La signora Maria di 86 anni, viene presa in carico dal servizio di Assistenza Infermieristica Domiciliare, con la richiesta di cure relative a una lesione da compressione a livello sacrale. La signora Maria presenta emiplegia sinistra, in seguito a ictus cerebrale (4 mesi fa); è una signora magra che si alimenta con difficoltà. L’infermiere alla prima visita domiciliare rileva oltre alla lesione da decubito un elevato rischio di sindrome da immobilizzazione, visto che la Signora passa l’intera giornata a letto. Riferisce di far uso di pannoloni, perché dopo la malattia non riesce a controllare l’emissione di urina. Non ha problemi apparenti nella comunicazione, ma parla solo se stimolata. La signora Maria vive con una badante di nazionalità rumena, arrivata in Italia da poco tempo, con scarsa comprensione della lingua italiana."
}