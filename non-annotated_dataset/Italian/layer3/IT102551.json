{
  "authors": [
    {
      "author": "Iovinella V"
    },
    {
      "author": "Izzi A"
    },
    {
      "author": "Iazzetta N"
    },
    {
      "author": "Martinelli F"
    },
    {
      "author": "Visconti M"
    }
  ],
  "doi": "",
  "publication_date": "2015-MM-DD",
  "id": "IT102551",
  "url": "https://www.italjmed.org/index.php/ijm/article/download/itjm.2015.s1/549/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Sesso maschile, nato il 23/02/1952, imprenditore. Non fumatore, modico bevitore. Nel 2007 ha praticato un D.H. per ipertensione arteriosa presso il P.O. San Paolo, dove ha scoperto “accidentalmente” di essere HBsAg positivo, e-negativo, Anamnesi familiare negativa per infezione da HBV. Nell’anamnesi personale appendicectomia nell’infanzia; non sono state segnalate altre possibili fonti di contagio (aghi contaminati, contatti sessuali, tatuaggi, piercing, uso di droghe per via endovenosa); assenza anche di noti comportamenti a rischio sia in ambito familiare che socio-lavorativo. Buone condizioni generali. Nei comuni esami di laboratorio modesto incremento della GPT (43U/l,v.n.37); null’altro da segnalare, se si eccettua una modesta piastrinopenia secondaria a sequestro splenico. Gli esami di biologia molecolare hanno confermato l’infezione da virus B (HBV-DNA 1,86x104/ml, genotipo D). Negativa la ricerca del virus Delta. In previsione di terapia, è stato sottoposto a biopsia epatica in D.H., secondo le indicazioni di S. Sherlock, con ago di Menghini modificato. Essendo risultato un grado di fibrosi S3 il pz. ha effettuato un trattamento con tenofovir (TDF) dal settembre 2008. A distanza di 6 anni dall’inizio della terapia si è assistito alla conversione HBsAg/anti-HBs. Il monitoraggio degli esami di funzione renale, nel tempo, non si sono modificati."
}