{
  "authors": [
    {
      "author": "C. Gozzi"
    },
    {
      "author": "G. Violi"
    },
    {
      "author": "M. Bozzoli"
    },
    {
      "author": "M. Bertesi"
    },
    {
      "author": "G. Papi"
    },
    {
      "author": "C. Di Donato"
    }
  ],
  "doi": "",
  "publication_date": "2016-MM-DD",
  "id": "IT102665",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "MM, maschio di 42 anni, giungeva ricoverato per scompenso glicidico da diabete mellito di nuova diagnosi; una recente visita angiologica aveva riscontrato trombosi arteriosa delle arterie poplitee. Durante il ricovero veniva eseguita angioTC addominale e degli arti inferiori che documentava anche estesa trombosi della vena splenica. Tra gli esami emergeva una positività ai LAC. Veniva impostata terapia ipoglicemizzante e terapia anticoagulante e data la stabilità clinica il paziente veniva dimesso in attesa di eseguire PET. Dopo circa 20 giorni veniva di nuovo ricoverato per dolore lombare, e iperpiressia. Le emocolture risultavano positive per S. Aureus per cui, nel sospetto di spondilodiscite, veniva effettuata RMN rachide LS che confermava tale ipotesi. Si impostava terapia antibiotica con levofloxacina e rifampicina che veniva proseguita al domicilio per 3 mesi. La PET effettuata al termine documentava una scomparsa delle zone di iperfissazione ascrivibili al processo spondilodiscitico con risoluzione dei sintomi del paziente. Ad un approfondimento anamnestico emergeva che 2 mesi prima il paziente aveva sofferto di una balanite suppurata sincrona ad intervento urologico di fimosi."
}