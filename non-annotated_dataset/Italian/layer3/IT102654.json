{
  "authors": [
    {
      "author": "R. De Giovanni"
    },
    {
      "author": "A. Grossi"
    },
    {
      "author": "B. Grazioli"
    },
    {
      "author": "A. Liguori"
    },
    {
      "author": "M. Maiello"
    },
    {
      "author": "C. Muscat"
    },
    {
      "author": "E. Rastelli"
    },
    {
      "author": "F. Sorrentino"
    },
    {
      "author": "F. Tiraferri"
    }
  ],
  "doi": "",
  "publication_date": "2016-MM-DD",
  "id": "IT102654",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "88 anni LLC, FA permanente in terapia con Apixaban 2,5x2. Per dolore al fianco destro, ecografia addominale: formazione ovalare, ipoecogena, con aree anecogene compatibile con Ematoma del muscolo Obliquo esterno. Sospeso Apixaban, controlli seriati dell’ematoma che rimane invariato, persistenza del dolore, comparsa di febbricola. Esecuzione di TAC Addome con mdc: in corrispondenza della parete addominale dx nel contesto dei muscoli obliqui, formazione polilobata a contenuto fluido dotata di pareti iperdense, analoga formazione nel mediastino anteriore nell’angolo cardio-frenico, tali formazioni appaiono di non univoca interpretazione. Dopo alcuni giorni IMA da occlusione trombotica della Coronaria dx trattata con Angioplastica. Dopo la dimissione peggioramento delle condizioni generali, anoressia, febbricola, aumento del dolore: ricovero nella nostra UO. Esecuzione di agobiopsia TC guidata della lesione espansiva della parete addominale destra con riscontro di contenuto di tipo necrotico-colliquativo, coltura negativa. Agobiopsia TC guidata della lesione espansiva del mediastino anteriore nell’angolo cardiofrenico destro, la lesione è aumentata rispetto alla precedente TC e raggiunge il piano sottocutaneo. Dalla coltura su materiale necrotico riscontro di Nocardia Farcinica, si iniziava terapia con Trimetoprim/Sulfametoxazolo. Eseguita, a completamento diagnostico, TAC cerebrale: presenza in regione fronto-temporale dx di 3 formazioni nodulari con periferia iperdensa e centro ipodenso in rapporto fenomeni di natura necro-colliquativa."
}