{
  "authors": [
    {
      "author": "V. Bonasia"
    },
    {
      "author": "M. Ponte"
    }
  ],
  "doi": "",
  "publication_date": "2019-MM-DD",
  "id": "IT102809",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Pz di 87 anni, con storia di ipertensione arteriosa, accede in Pronto Soccorso per la comparsa di astenia e dispnea da sforzo, divenuta ingravescente, in assenza di tosse o febbre; i sintomi sono presenti da circa quindici giorni. All’esame obiettivo di segnalano: desaturazione in aria ambiente, MV ridotto alle basi, assenza di edemi declivi. All’elettrocardiogramma: tachicardia sinusale ed ipertrofia ventricolare sinistra. L’ecoscopia toracica evidenza versamento pleurico bilaterale, vena cava inferiore dilatata ed ipocollassante, frazione di eiezione ai limiti inferiori di norma. La radiografia del torace segnala la presenza di un’opacità ovalare al campo medio destro compatibile in prima ipotesi con versamento saccato, oltre alla presenza di velatura pleurica bilaterale. Alla luce dei reperti obiettivi e strumentali viene avviata la terapia per lo scompenso cardiaco e diuretica, che si dimostra efficace, risolvendo la dispnea, l’ipossiemia e migliorando la cenestesi del paziente. Alla radiografia di controllo eseguita dopo quattro giorni si dimostra la risoluzione dell'opacità ovalare su descritta."
}