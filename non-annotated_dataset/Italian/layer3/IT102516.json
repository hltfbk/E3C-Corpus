{
  "authors": [
    {
      "author": "G. Peruzzi"
    },
    {
      "author": "F. Cappelli"
    },
    {
      "author": "M.P. Corsi"
    },
    {
      "author": "S. Manetti"
    },
    {
      "author": "C. Rosi"
    },
    {
      "author": "S. Stanganini"
    },
    {
      "author": "E. Santoro"
    }
  ],
  "doi": "",
  "publication_date": "2014-MM-DD",
  "id": "IT102516",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "A.B. uomo, 64 aa, ricoverato in SC Medicina Interna per stato di agitazione ed epigastralgia notturni. Storia di sindrome bipolare, ipertensione arteriosa, ipotiroidismo in terapia sostitutiva, adenoma ipofisario non secernente. Recente ricovero in psichiatria per sindrome depressiva con insonnia e irrequietezza psicomotoria. Durante la notte wondering e disorientamento temporospaziale. Evidenza di decadimento cognitivo con disorientamento temporo spaziale in assenza di segni e sintomi da patologia organica. Non alterazioni alla Tc encefalo. Agli esami ematici assenza di alterazioni metaboliche metaboliche o deficit di vitamina B12. Il consulente psichiatra concordava con la necessità di rivalutazione consigliando terapia sintomatica. Il consulente neurologo concordava di approfondire le cause del deficit cognitivo. La moglie del paziente, casualmente ricoverata nello stesso reparto, ha permesso di creare una situazione ambientale più favorevole e familiare aiutandoci a capire meglio il paziente: in realtà da tempo manifestava episodi di disorientamento spaziale con difficoltà nello svolgimento dei comuni atti del quotidiano. Abbiamo eseguito una PET Cerebrale che deponeva per “probabile demenza a Corpi di Lewy”."
}