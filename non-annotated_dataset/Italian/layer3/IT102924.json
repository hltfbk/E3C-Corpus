{
  "authors": [
    {
      "author": "M. Vaudo"
    },
    {
      "author": "G. Falchetti"
    },
    {
      "author": "E. Romano"
    },
    {
      "author": "E. Caldini"
    },
    {
      "author": "L. Menicacci"
    },
    {
      "author": "V. Scotti"
    },
    {
      "author": "A. Fanelli"
    },
    {
      "author": "G. Scocchera"
    },
    {
      "author": "L. Burberi"
    },
    {
      "author": "F. Fabbrizzi"
    },
    {
      "author": "A. Torrigiani"
    },
    {
      "author": "S. Digregorio"
    },
    {
      "author": "A. Morettini"
    }
  ],
  "doi": "",
  "publication_date": "2020-MM-DD",
  "id": "IT102924",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 30 anni, accede in Pronto Soccorso per vomito alimentare e biliare da sette giorni. In anamnesi risulta assunzione di terapia ormonale sostitutiva in seguito ad asportazione chirurgica di adenoma ipofisario ACTH-secernente recidivato. Viene eseguita TC cranio che mostra: “Lesione di 7 mm a livello del pavimento della sella turcica…” non presente ad un precedente controllo tomodensitometrico. All’arrivo in Reparto una RM encefalo conferma la presenza di tale reperto, ponendo il sospetto di sanguinamento intracranico. Si intraprende terapia antiemetica (ondansetron) senza alcun beneficio clinico. Nei giorni successivi compare una marcata ipotensione ortostatica associata a iperkaliemia. Gli esami ematochimici documentano una grave ipocortisolemia. Nell’ipotesi di un mancato assorbimento di cortone acetato, si inizia supplementazione parenterale di steroide con immediato beneficio clinico."
}