{
  "authors": [
    {
      "author": "A. Salemi"
    },
    {
      "author": "D. Tirotta"
    },
    {
      "author": "G. Eusebi"
    },
    {
      "author": "M.G. Finazzi"
    },
    {
      "author": "L. Giampaolo"
    },
    {
      "author": "P. Montanari"
    },
    {
      "author": "L. Poli"
    },
    {
      "author": "V. Durante"
    }
  ],
  "doi": "",
  "publication_date": "2016-MM-DD",
  "id": "IT102683",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 59 anni, ricoverato per dispnea ingravescente, dolore all’emitorace destro, con riscontro radiologico di versamento pleurico destro massivo. In anamnesi: ipertrofia prostatica, sabbia biliare e polipo della colecisti. Durante la seconda giornata di degenza si effettuava toracoscopia e drenaggio pleurico; fuoriuscita di 2000 mL di materiale lattescente (negativi gli esami microbiologici per batteri e BK); manteneva drenaggio a caduta e seguiva NPT. Per la ricerca della eziologia si effettuava TC torace-addome che escludeva cause neoplastiche e poi anche una PET che risultava negativa, mentre all’anamnesi recente non risultavano traumi. Dopo 11 giorni di nutrizione parenterale totale si rimuoveva il drenaggio toracico, il paziente riprendeva l’alimentazione, integrata con acidi grassi a media catena; ad un controllo radiologico dopo 4 settimane dalla rimozione del drenaggio non vi erano recidive."
}