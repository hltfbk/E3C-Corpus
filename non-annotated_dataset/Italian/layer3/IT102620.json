{
  "authors": [
    {
      "author": "Borgheresi P"
    },
    {
      "author": "De Vecchi RM"
    },
    {
      "author": "Pascale V"
    },
    {
      "author": "De Donato MT"
    }
  ],
  "doi": "",
  "publication_date": "2016-MM-DD",
  "id": "IT102620",
  "url": "https://www.italjmed.org/index.php/ijm/article/download/itjm.2016.s1/857/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Maschio di anni 52. Nell’arco di un mese tre ricoveri per severa melena. In anamnesi segnalata terapia con antidepressivi prescritti per disturbo dell’umore e turbe mnesiche insorte da circa un anno. Di recente insorgenza sintomatologia dispeptico-dolorosa e calo ponderale con anemia microcitica iposideremica. Presenti larvati segni di malassorbimento (ipoalbuminemia, ipocolesterolemia) associati ad incremento degli indici aspecifici di flogosi. In entrambi i ricoveri furono eseguite EGDS con documentazione di gastrite erosivoemorragica. La colonscopia documentava un angioma a livello cecale senza sicuri segni di sanguinamento recente ma comunque inizialmente ritenuto principale responsabile del sanguinamento gastrointestinale. In occasione della seconda endoscopia furono eseguite biopsie duodenali. L’esame istologico documentò focale atrofia dei villi ed infiltrazione di quelli residui e della lamina propria da parte di istiociti schiumosi. Quadro compatibile con morbo di Whipple. Fu comunque praticata resezione intestinale comprendente 24 cm di grosso intestino e cieco, cm 18 di piccolo intestino e linfonodi mesenterici. L’istologia del piccolo intestino e dei linfonodi mesenterici confermò la diagnosi di WD. Prescritta opportuna terapia antibiotica, il paziente è in follow-up, asintomatico. Regredita la sintomatologia neuropsichiatrica e normalizzati i parametri ematochimici."
}