{
  "authors": [
    {
      "author": "M. Mezzero"
    },
    {
      "author": "F. Pantaleo"
    },
    {
      "author": "F. Gambina"
    },
    {
      "author": "G. Anastasi"
    },
    {
      "author": "R. Cangelosi"
    },
    {
      "author": "F.C. Raimondo"
    }
  ],
  "doi": "",
  "publication_date": "2014-MM-DD",
  "id": "IT102504",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di 80 aa, diabetica ed ipertesa, affetta da fibrillazione atriale cronica, giungeva alla nostra osservazione per la comparsa di iperpiressia associata ad algie addominali, sonnolenza ed astenia. All’ingresso, gli esami di laboratorio documentavano severa iponatriemia (Na 97 mEq/l), ipokaliemia, incremento della VES mentre risultavano negativi i marcatori epatitici, quelli oncologici, le sierodiagnosi virali e gli esami colturali su sangue ed urina. Ottenuta la stabilizzazione dell’equilibrio idroelettrolitico con adeguata terapia medica, persistendo tuttavia lo stato soporoso, la difficoltà alla deambulazione ed in seguito alla comparsa di movimenti involontari alla bocca e agli arti superiori veniva sottoposta a valutazione neurologica con EEG, valutazione neurochirurgica ed indagini per imaging (TC ed RM encefalo, RM cervico-dorsale) che però non hanno documentato patologie acute. In quarta giornata di degenza veniva riscontrata una siero-positività per Salmonella Thypi confermata da successiva coprocoltura e quindi prontamente iniziata terapia antibiotica con ceftriaxone, gabapenemi e desametasone ev, ottenendo una riduzione del titolo. Nei giorni successivi la paziente ha mostrato un graduale miglioramento dello stato di vigilanza e delle condizioni cliniche generali."
}