{
  "authors": [
    {
      "author": "C. Ladu"
    },
    {
      "author": "C. Vezzosi"
    },
    {
      "author": "R. Nassi"
    }
  ],
  "doi": "",
  "publication_date": "2016-MM-DD",
  "id": "IT102667",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "una donna di 55 anni giungeva alla nostra osservazione per il sospetto di SIADH. Presentava una iponatriemia cronica diagnosticata all' età di 40 anni con valori di sodio al momento dell'osservazione di 123 mmol/l. La paziente riferiva dall’ età di 48 anni la comparsa di fratture da fragilità di femore, coste, tibia e perone. Per l' osteoporosi severa era stata trattata con alendronato, teriparatide per 24 mesi e da circa un anno era in trattamento con denosumab. Non presentava altri fattori di rischio noti per osteoporosi. Gli esami ematochimici e urinari, la normalità della funzione surrenalica e tiroidea, lo stato di euvolemia, la negatività delle indagini strumentali, permettevano di confermare la diagnosi di SIADH idiopatica. La paziente iniziava, dopo ricovero ospedaliero, terapia con tolvaptan 7,5 mg die con raggiungimento di valori di sodio di 133mmol/l."
}