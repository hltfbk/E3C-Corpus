{
  "authors": [
    {
      "author": "G. Bonoldi"
    },
    {
      "author": "A. Ballabio"
    },
    {
      "author": "S. Cappello"
    },
    {
      "author": "R. Capra"
    },
    {
      "author": "T. Ciampani"
    },
    {
      "author": "S. Puricelli"
    },
    {
      "author": "D. Zanotta"
    }
  ],
  "doi": "",
  "publication_date": "2017-MM-DD",
  "id": "IT102694",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 81 anni, nota per fibrillazione atriale in terapia con rivaroxaban, giunta in PS per comparsa di febbre e dispnea; alla radiografia del torace riscontro di versamento pleurico sinistro, agli esami ematici leucocitosi e PCR elevata; in PS avviata terapia antibiotica con piperacillina-tazobactam, previa esecuzione di emocolture; all’esame ecografico eseguito in reparto riscontro di due lesioni spleniche focali, la più grande delle quali di forma rotondeggiante, con ecostruttura prevalentemente anecogena, suggestiva per ascesso. È stata eseguita a distanza di due giorni ecografia con contrasto, che non ha fornito ulteriori informazioni. In attesa del risultato delle emocolture sono state proseguite la terapia antibiotica e quella anticoagulante. Un successivo controllo ecografico distanza di 5 giorni ha evidenziato una progressione delle lesioni spleniche con comparsa di estese raccolte sottocapsulari; si è quindi sospesa la terapia anticoagulante e eseguita TAC urgente, che ha confermato il reperto ecografico; la splenectomia, eseguita a distanza di 72 ore dalla sospensione di rivaroxaban, ha evidenziato milza quasi completamente sovvertita con ematoma e plurimi ascessi."
}