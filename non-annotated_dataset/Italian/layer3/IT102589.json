{
  "authors": [
    {
      "author": "F. Landini"
    },
    {
      "author": "A. Stella"
    },
    {
      "author": "C. Ghidini"
    },
    {
      "author": "P. Galli"
    },
    {
      "author": "V. Di Comite"
    },
    {
      "author": "T. Pasquariello"
    },
    {
      "author": "M. Riva"
    }
  ],
  "doi": "",
  "publication_date": "2015-MM-DD",
  "id": "IT102589",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un paziente maschio di 56 anni giungeva alla nostra osservazione in Agosto 2014 per febbricola, tosse, dolore toracico e riscontro di versamento pleuro-pericardico. In anamnesi: intervento cardiochirurgico di valvuloplastica mitralica con impianto di anello di Cosgrove in Ottobre 2013. Iniziava terapia con ASA 3 gr/die con iniziale beneficio ma successiva recidiva del dolore con incremento degli indici di flogosi in Ottobre 2014 per cui iniziava, in associazione, anche colchicina. Tale terapia veniva lentamente e progressivamente ridotta fino a sospensione in Gennaio 2015 con benessere soggettivo e scomparsa del versamento pleuro-pericardico. La sindrome postpericardiotomica può esordire anche diversi mesi dopo l’intervento cardiochirurgico con pericardiotomia. La patogenesi è da ricondursi all’insorgenza di un processo immuno-mediato dopo un trigger rappresentato dal trauma chirurgico anche se le infezioni chirurgiche, specialmente virali) potrebbero rappresentare una concausa o un fattore precipitante del fenomeno. Il trattamento è basato sull’utilizzo di aspirina, FANS o steroidi; la colchicina, usata in aggiunta all’aspirina, è risultata efficace e sicura."
}