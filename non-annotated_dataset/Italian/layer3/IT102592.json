{
  "authors": [
    {
      "author": "M. Mafrica"
    },
    {
      "author": "P. Formagnana"
    },
    {
      "author": "M. Masotti"
    },
    {
      "author": "G. Carnevale Maffè"
    }
  ],
  "doi": "",
  "publication_date": "2015-MM-DD",
  "id": "IT102592",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna, 40 anni. Negli ultimi mesi comparsa di malessere, inappetenza, profonda astenia, epigastralgia e incremento ponderale. Negli ultimi giorni febbre ed esacerbazione dei sintomi. Abuso alcolico, tabagismo attivo, abuso di FANS, non precisato disturbo dell’alimentazione. In reparto riscontro di anemia macrocitica, leucocitosi neutrofila, lieve elevazione degli indici di flogosi, alterati indici di funzionalità epatica, iposodiemia, ipoalbuminemia, ipoprotrombinemia. All’EO addome batraciano, eritema palmare, spider nevi, flapping tremor. All’ecografia cirrosi epatica senza lesioni focali, vie biliari non dilatate; versamento ascitico modesto. Esame del liquido ascitico negativo per PBS. Veniva impostata terapia profilattica per sindrome astinenziale, diuretica, antibiotica e supplementativa con albumina. Si procedeva inoltre alla trasfusione di 1 U di GRC. Per inquadramento dell’anemia si eseguiva: dosaggio vit. B12 e folati (nella norma), indici di emolisi (quadro di lieve emolisi intravascolare), esami endoscopici negativi per lesioni sanguinanti, sierologia per parvovirus B19 negativa; allo striscio di sangue periferico anisopoichilocitosi con macrociti, acantociti, rari schistociti. Sulla base di epatopatia alcolica, anemia emolitica, pur senza iperlipemia si poneva diagnosi di cirrosi esotossica (MELD 12) complicata da possibile sindrome di Zieve."
}