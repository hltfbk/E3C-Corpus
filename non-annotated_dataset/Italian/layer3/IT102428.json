{
  "authors": [
    {
      "author": "A. Salemi"
    },
    {
      "author": "S. Di Carlo"
    },
    {
      "author": "V. Rollo"
    },
    {
      "author": "L. Ghattas"
    },
    {
      "author": "D. Tirotta"
    },
    {
      "author": "V. Durante"
    }
  ],
  "doi": "",
  "publication_date": "2013-MM-DD",
  "id": "IT102428",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una donna di 45 anni giungeva alla nostra osservazione per riscontro occasionale TC addome di trombosi spleno-portale. Agli esami di laboratorio: funzionalità epatica normale, assenti deficit di proteine C, S, antitrombina III, mutazioni genetiche protrombotiche, iperomocisteinemia, patologie autoimmuni e emoglobinuria parossistica notturna. US, TC, colangio-RM e PET escludevano patologie epatiche, biliari, neoplastiche e vasculiti, evidenziando marcata splenomegalia senza lesioni focali, correlabile ad IP presinusoidale. In anamnesi: uso di estro-progestinici. Agli ematochimici: lieve anemia sideropenica, da anni presente e trattata con ferro, da noi approfondita con ricerca del sangue occulto e con colonscopia (negative). I frequenti episodi di dolore addominale e diarrea riferiti, con l’anemia sideropenica, ci inducevano a sospettare la celiachia, confermata da anticorpi anti-transglutaminasi e biopsia duodenale. Impostavamo dieta aglutinata con completa risoluzione dei sintomi. Per la trombosi impostavamo terapia anticoagulante orale. Dalla revisione in letteratura di associazioni celiachia-trombosi portale, emerge come causa della trombofilia il malassorbimento intestinale. Ipotizziamo che la terapia estroprogestinica ed il malassorbimento intestinale abbiano determinato uno stato ipercoagulativo responsabile della trombosi."
}