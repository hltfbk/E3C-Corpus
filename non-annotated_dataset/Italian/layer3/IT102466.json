{
  "authors": [
    {
      "author": "P. Buonamico"
    },
    {
      "author": "C. Tieri"
    },
    {
      "author": "A. Belfiore"
    },
    {
      "author": "M. Pedarra"
    },
    {
      "author": "A. Mascolo"
    },
    {
      "author": "G. Palasciano"
    }
  ],
  "doi": "",
  "publication_date": "2014-MM-DD",
  "id": "IT102466",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 52 anni, si reca al PS per dolore trafittivo ad insorgenza improvvisa, a livello della faccia anteriore dell’emicostato di destra (dx) che aumenta con il respiro. Pochi giorni (gg) prima, riferiva trauma e dolore urente a livello dell’arto inferiore di dx trattato con terapia (tx) steroidea. In anamnesi: dall’età di 13 anni tabagismo, potus e uso di stupefacenti fino a 45 anni. Rx emicostato: “Atelettasia segmentaria basale dx associata a falda di versamento pleurico omolaterale”. Consigliata TC torace nel sospetto di contusione polmonare. Dopo 7 gg di degenza all’Rx del torace: “versamento pleurico lievemente aumentato” per cui eseguiva TC torace con mdc. Il paziente (pz), si autodimetteva prima di conoscere l’esito della TC, sulla base del quale, veniva ricontattato con indicazione a proseguire la tx antibiotica e a ripetere l’esame dopo 30 gg. Dopo 12 gg il pz presentava dolore e tumefazione dell’arto inferiore di dx, per cui si recava nuovamente in PS. Doppler venoso: “TVP dell’asse iliaco-femoro-popliteo distale e della vena grande safena omolaterale a dx”. Angio TC torace con mdc: “I reperti in accordo con la clinica sono compatibili con esiti da tromboembolismi multipli periferici”. Il pz risultava positivo per mutazione in eterozigosi del gene APC."
}