{
  "authors": [
    {
      "author": "F. Gambina"
    },
    {
      "author": "G. Anastasi"
    },
    {
      "author": "N. Schifano"
    },
    {
      "author": "E. Apollinari"
    },
    {
      "author": "V.A. Grassellino"
    },
    {
      "author": "F.C. Raimondo"
    }
  ],
  "doi": "",
  "publication_date": "2013-MM-DD",
  "id": "IT102408",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "V.F. di 73 aa, giunge al PS per oliguria e mialgie severe. APR: DM 2 complicato da nefropatia diabetica IV stadio evoluta in IRC moderatosevera. Il paziente assume ASA 100 mg/die e simvastatina 20 mg/die per pregresso IMA ed esegue terapia insulinica plurifrazionata. All’ingresso: IRA su IRC (CREAT 7,12 mg/dl, AZOT 224), squilibrio idroelettrolitico (K: 5,8 mmol/L, P: 6,6 mmol/l, Ca: 5,9 mmol/L), scompenso glicemico (acidosi metabolica) ed incremento del CPK (2580 U/L). Il comportamento da tenere di fronte ad una rabdomiolisi è problematico poiché i livelli di CPK sono influenzati da numerosi fattori clinici (IMA, traumi muscolari, ipo-ipertermia, convulsioni, ipotiroidismo, alterazioni idroelettrolitiche etc). Alcuni farmaci possono potenziare gli effetti collaterali delle Statine sia con interazione farmacocinetica, per inibizione della via metabolica (ciclosporina, macrolidi, ketoconazolo, verapamil, diltiazem, amiodarone etc), che con meccanismo farmacodinamico per danno muscolare additivo (fibrati). Gli effetti collaterali delle statine sembrerebbero maggiori in alcune situazioni cliniche: età avanzata, defedazione, malattie multisistemiche (IRC specie secondaria a DM). Un aumento del CPK fino a 3 volte il limite superiore non richiede la sospensione della terapia. Sospesa la statina ed avviata idratazione (5L/die) e terapia con furosemide (80 mg/die ev), in quinta giornata miglioramento della funzionalità renale (Azot: 59 mg/dl, Creat: 2,4 mg/dl, K: 4,1 mEq/L, CPK: 181 mg/dl) con ripresa di valida diuresi spontanea."
}