{
  "authors": [
    {
      "author": "M. Bernardini"
    },
    {
      "author": "F. Corradi"
    },
    {
      "author": "V. Ponticelli"
    },
    {
      "author": "M. Fabbri"
    },
    {
      "author": "A. Morettini"
    }
  ],
  "doi": "",
  "publication_date": "2016-MM-DD",
  "id": "IT102639",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna, 41 anni, pregressa miastenia gravis trattata con timectomia, tiroidite autoimmune in eutiroidismo, celiachia. Accede in pronto soccorso per dolore dorsale e successiva comparsa di parestesie all’emisoma sinistro dalla regione sottomammaria fino alla pianta del piede sinistro. Alla RM del rachide reperti compatibili con mielite D1-D7 con prevalente espressione centromidollare. TC e RM cranio negativa. I PEM e i PES sono risultati ai limiti per asimmetria AI sx vs dx. PEV nella norma. Rachicentesi negativa. Agli esami ematici i marker infettivi sono risultati tutti negativi. Prelevati anche autoanticorpi: ANA 1:160 con pattern SP, autoanticorpi anti Ro-52 positivi. Nel sospetto di acquaporinopatia autoimmune sono stati dosati gli anticorpi anti-acquaporina 4 (NMO-IgG) risultati positivi per cui, nonostante l’assenza del coinvolgimento del nervo ottico, è stata posta diagnosi di acquaporinopatia. La paziente è stata trattata con steroidi ad elevato dosaggio con progressivo tapering con miglioramento della sintomatologia e dell’obiettività neurologica. Alla RM del rachide di controllo riduzione dimensionale dell’estensione dell’alterazione di segnale precedentemente evidenziata, che all’esame attuale appare a contorni più netti."
}