{
  "authors": [
    {
      "author": "L. Pagani"
    },
    {
      "author": "S. Negri"
    },
    {
      "author": "S. Marra"
    },
    {
      "author": "I.F. Martino"
    },
    {
      "author": "M.A. Bressan"
    },
    {
      "author": "G. Ricevuti"
    },
    {
      "author": "B.K. Guglielmana"
    }
  ],
  "doi": "",
  "publication_date": "2014-MM-DD",
  "id": "IT102509",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "G. G., donna di 85 anni giunge c/o Struttura complessa di PS Accettazione per dispnea a seguito di trauma toracico per caduta accidentale a terra. All’ingresso in sala visita i parametri vitali erano FC 93 bpm ritmici, PA 150/80 mmHg, sO2 98% con O2 a 4 l/min con occhialini. Obiettivamente la paziente era vigile, collaborante, dispnoica e presentava un ampio enfisema sottocutaneo. Alla TC torace si è evidenziata una frattura bifocale della VIII, VI, V costa, trifocale scomposta della VII a dx con frammento intermedio affondato in sede intratoracica e lesione lacero-contusiva del parenchima polmonare; associati pnx, emotorace, pneumomediastino e enfisema sottocutaneo diffuso. È stato quindi posizionato drenaggio pleurico in aspirazione e ricoverata in Rianimazione. Nella stessa giornata alla RX di controllo post rimozione di drenaggio il polmone dx era a parete. Non è stata posta indicazione a terapia chirurgica e data la stabilità del quadro clinico la pz è stata trasferita in un reparto internistico, unica complicanza è stata la presenza del versamento pleurico dx e del focolaio di contusione polmonare per cui è stata impostata terapia antibiotica."
}