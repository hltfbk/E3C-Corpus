{
  "authors": [
    {
      "author": "R. Capra"
    },
    {
      "author": "C. Porta"
    },
    {
      "author": "G. Rotiroti"
    },
    {
      "author": "N. Mumoli"
    }
  ],
  "doi": "",
  "publication_date": "2020-MM-DD",
  "id": "IT102869",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 70 anni veniva ricoverato per emidisindrome dx e riduzione dello stato di coscienza (fattori di rischio: ipertensione arteriosa, dislipidemia, e obesità). Posta diagnosi di ictus, si inizia ASA 100 mg e enoxaparina a scopo profilattico per TVP (0.4 ml die). Per l’evidenza alla TAC a 72 ore di lesione ischemica sin con petecchie emorragiche, la dose di enoxaparina veniva ridotta a 0.2 ml die, instaurandosi mobilizzazione passiva delle gambe. A 6 g dall’ingresso, durante un turno festivo, si assisteva a desaturazione, febbre, e coma. Agli esami leucocitosi, incremento della PCR, troponina, e dei lattati. All’ECG tachicardia sinusale. Alla TAC encefalo quadro stabile, all' RX torace non franchi focolai. Non veniva eseguita, per mancanza di expertise, ecografia clinica (POCUS) per insufficienza respiratoria. Si concludeva per broncopolmonite ab ingestis e si iniziava piperacillina/tazobactam. Il giorno seguente, a POCUS cardiaca e venosa, cuore polmonare acuto con trombo flottante in atrio dx, e TVP polpitea dx. A causa dell’ischemia recente con emorragia, non si procedeva a trombolisi. Veniva iniziata eparina sodica a dosaggio anticoagulante, ma il paziente deceva per shock."
}