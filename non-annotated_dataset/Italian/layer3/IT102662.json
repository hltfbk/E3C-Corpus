{
  "authors": [
    {
      "author": "A. Giani"
    },
    {
      "author": "S. Zanieri"
    },
    {
      "author": "E. Calabrese"
    },
    {
      "author": "M. Bertoni"
    },
    {
      "author": "L. Guarducci"
    },
    {
      "author": "P. Lotti"
    },
    {
      "author": "R. Martini"
    },
    {
      "author": "G. Mugnaioni"
    },
    {
      "author": "T. Restuccia"
    },
    {
      "author": "F. Risaliti"
    },
    {
      "author": "M.E. Di Natale"
    }
  ],
  "doi": "",
  "publication_date": "2016-MM-DD",
  "id": "IT102662",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 68 anni con riscontro di linfoadenopatia mediastinica, lesioni scheletriche litiche diffuse e frattura patologica di D9 con compressione midollare radiotrattata, giungeva ad osservazione per febbre e dispnea con insufficienza respiratoria di tipo I ed elevati indici di flogosi; alla TC torace reperti compatibili con polmonite interstiziale e decremento dimensionale delle note linfoadenopatie. Eseguiti inoltre: broncoscopia (esami citologico, istologico e colturale negativi); PET (lesioni ad elevato metabolismo polmonare bilaterale, limitata iperattività a carico di D9, modesto ipermetabolismo linfonodi mediastinici); negatività alle emocolture, urinocoltura, interferon gamma, antigeni urinari e procalcitonina; ecocardiogramma (non vegetazioni endocarditiche); BOM (nessuna proliferazione cancerigna). Il paziente veniva trattato con antibioticoterapia a largo spettro senza beneficio; introdotta successivamente quadruplice terapia ex adiuvantibus per sospetta micobatteriosi tubercolare con graduale miglioramento clinico, radiologico e riduzione degli indici di flogosi. Dimesso con tale terapia, dopo due mesi tornava a ricovero per algie spalla sinistra con evidenza TC di lesione litica e PET di aree di ipermetabolismo linfonodali ed ossee. Eseguita biopsia ossea omerale sinistra compatibile con linfoma di Hodgkin. Il paziente iniziava trattamento chemioterapico secondo schema ABVD. La peculiarità di questo caso clinico risiede nella prevalente localizzazione ossea di malattia ed esiguo interessamento linfonodale, in assenza di coinvolgimento midollare."
}