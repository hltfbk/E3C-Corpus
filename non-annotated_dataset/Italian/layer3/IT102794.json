{
  "authors": [
    {
      "author": "Tibullo L"
    },
    {
      "author": "Di Monda G"
    },
    {
      "author": "Ferrara L"
    },
    {
      "author": "Muscherà R"
    },
    {
      "author": "Ronga I"
    },
    {
      "author": "Uomo G"
    }
  ],
  "doi": "",
  "publication_date": "2019-MM-DD",
  "id": "IT102794",
  "url": "https://www.italjmed.org/index.php/ijm/article/download/itjm.2019.s1/1163/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di sesso femminile, di 30 anni, giunta in PS per comparsa di una lesione ulcerativa con secrezioni purulente a livello della caviglia destra. Due giorni prima era stata morsa nella stessa sede, mentre era intenta nelle faccende domestiche, da un ragno da lei poi ucciso e fotografato (identificato come ragno violino). La paziente si presentava febbricitante con intenso dolore locale e rapida evoluzione necrotizzante con progressione della lesione fino al ginocchio omolaterale ed in contemporanea era presente un dolore retrosternale atipico. I dati di laboratorio mostravano leucocitosi neutrofila, aumento alfa2-glob, VES e PCR. Altri dati di laboratorio (anche un esteso work-up in senso infettivologico) e dati strumentali sostanzialmente negativi. La paziente veniva trattata con amoxicillina e metronidazolo a dosaggio pieno (10 gg più decalage fino al 20° giorno) più cortisonici ed antiistaminici. La sintomatologia dolorosa locale e i sintomi sistemici miglioravano progressivamente fino a scomparire del tutto; la completa cicatrizzazione della lesione si è ottenuta a 7 settimane."
}