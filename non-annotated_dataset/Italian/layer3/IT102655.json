{
  "authors": [
    {
      "author": "S. Digregorio"
    },
    {
      "author": "E. Ciani"
    },
    {
      "author": "F. Corradi"
    },
    {
      "author": "A. Morettini"
    },
    {
      "author": "S. Fruttuoso"
    },
    {
      "author": "M. Fabbri"
    },
    {
      "author": "E. Cosentino"
    },
    {
      "author": "P. Grieco"
    }
  ],
  "doi": "",
  "publication_date": "2016-MM-DD",
  "id": "IT102655",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "F. M., anni 28, con asma allergico, non potus o tabagismo, giunge in PS per 2 recenti episodi di emoftoe per i quali si è sottoposto a Rx torace con dimostrazione di un addensamento parenchimale per il quale ha iniziato tp antibiotica a largo spettro. La persistenza dell’addensamento al controllo radiologico effettuato in reparto richiedeva ulteriore approfondimento diagnostico mediante TC torace con mdc. L’esame mostrava la presenza di multiple formazioni solide ipodense a livello del corno ilare inferiore tipo “colata” tissutale che circondavano l’esofago; vi era infiltrazione di entrambi i polmoni e diffuso interessamento linfonodale. A fronte di EE nella norma si evidenziava allo striscio periferico una inversione del rapporto CD4/CD8. La PET documentava ipermetabolismo solo a livello del polmone destro di ambigua interpretazione. La FBS risultava negativa e, di conseguenza, si procedeva al prelievo di biopsie transbronchiali oltre che a BAL; i campioni citologici e istologici hanno tuttavia mostrato solo materiale ematico con quadro citologico normale. Eco-testicoli negativi. Per la positività al BAL per H. influenzae il paziente ha effettuato terapia antibiotica con remissione della sintomatologia. Il rilievo obiettivo di un emangioma cutaneo gigante congenito sul braccio poneva il sospetto di un raro emangioma cavernoso del mediastinico che la RMN toracica con mdc confermava. La disposizione anatomica dell’emangioma rende, tuttavia, non praticabile, se non ad elevato rischio, l’escissione chirurgica."
}