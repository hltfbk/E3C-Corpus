{
  "authors": [],
  "doi": "",
  "publication_date": "2021-02-01",
  "id": "IT109794",
  "url": "",
  "source": "Agenzia Italiana del Farmaco",
  "source_url": "https://farmaci.agenziafarmaco.gov.it",
  "licence": "CC-BY-NC",
  "language": "it",
  "type": "other",
  "description": "patient information leaflets for medicines",
  "text": "Confezioni \r\n Oxycontin 10 mg 28 compresse a rilascio prolungato Oxycontin 20 mg 28 compresse a rilascio prolungato Oxycontin 40 mg 28 compresse a rilascio prolungato Oxycontin 80 mg 28 compresse a rilascio prolungato\nCos'è Oxycontin? \r\n Oxycontin  è un farmaco a base del principio attivo  Oxicodone Cloridrato , appartenente alla categoria degli  Analgesici oppioidi  e nello specifico  Alcaloidi naturali dell'oppio . E' commercializzato in Italia dall'azienda  Mundipharma Pharmaceuticals S.r.l. . Oxycontin  può essere prescritto con  Ricetta RNR - medicinali soggetti a prescrizione medica da rinnovare volta per volta .\r\n\t\t\t\t\t\t\t\t\t\t \r\n\nInformazioni commerciali sulla prescrizione \r\n Titolare:  Mundipharma Pharmaceuticals S.r.l. Concessionario:  Mundipharma Pharmaceuticals S.r.l. Ricetta:  RNR - medicinali soggetti a prescrizione medica da rinnovare volta per volta Classe:  A Principio attivo:  Oxicodone Cloridrato Gruppo terapeutico:  Analgesici oppioidi Forma farmaceutica:  compressa a rilascio modificato\nIndicazioni \r\n \r\n Trattamento del dolore severo. OxyContin è indicato negli adulti dai 20 anni di età e oltre.\nPosologia \r\n \r\n Posologia \r\n I prescrittori devono considerare un trattamento concomitante con antiemetici e lassativi per la prevenzione di nausea, vomito e stipsi. \r\n Adulti : \r\n Le compresse di OxyContin vanno assunte a intervalli di 12 ore. La posologia dipende dall'intensità del dolore, dal bisogno di analgesici manifestato in passato dal paziente, dal peso corporeo e dal sesso del paziente (nelle donne la concentrazione plasmatica risulta più elevata). \r\n La dose iniziale usuale per i pazienti anziani debilitati, per i pazienti naive agli oppioidi o per i pazienti che presentano dolore severo non controllabile con oppioidi più deboli è di 10 mg ogni 12 ore. Alcuni pazienti possono trarre beneficio con una dose iniziale di 5 mg per minimizzare l'incidenza di effetti indesiderati. Per ottenere sollievo dal dolore, la dose deve essere accuratamente aggiustata, se necessario ogni giorno. Considerato il tempo necessario per raggiungere lo stato stazionario, le dosi devono essere aggiustate in aumento solo dopo 24 ore e, quando possibile, devono essere fatti incrementi del 25%-50%. Il dosaggio corretto per ciascun paziente è quello che controlla il dolore ed è ben tollerato per un periodo di 12 ore. La necessità di farmaci di salvataggio più di due volte al giorno, indica che il dosaggio di OxyContin compresse deve essere aumentato. \r\n Conversione dalla morfina orale : \r\n Nei pazienti trattati con morfina orale prima del trattamento con ossicodone, la dose giornaliera deve essere calcolata sulla base del seguente rapporto: 10 mg di ossicodone orale equivalgono a 20 mg di morfina orale. Occorre sottolineare che questo rapporto serve da guida nel determinare la dose necessaria di OxyContin compresse. La variabilità fra pazienti richiede che la dose sia accuratamente aggiustata per ogni paziente. \r\n Pazienti anziani : \r\n L'aggiustamento della dose non è solitamente necessaria nei pazienti anziani. \r\n Studi farmacocinetici controllati in pazienti anziani (sopra i 65 anni) hanno dimostrato che, rispetto agli adulti più giovani, la clearance dell'ossicodone è solo leggermente ridotta. Non sono state osservate reazioni avverse dovute al farmaco dipendenti dall'età; pertanto, negli anziani, sono adeguate le dosi e gli intervalli di dosaggio impiegati per gli adulti. \r\n Dolore non maligno : \r\n Il trattamento con ossicodone deve essere di breve durata e non continuativo per minimizzare il rischio di dipendenza. La necessità di continuare il trattamento deve essere valutata ad intervalli regolari. I pazienti, di solito, non necessitano più di 160 mg al giorno. \r\n Dolore oncologico : \r\n Nei pazienti la dose deve essere aggiustata fino a raggiungere quella che produce sollievo dal dolore salvo che ciò non sia impedito dalla comparsa di incontrollabili reazioni avverse dovute al farmaco. \r\n Pazienti con danno renale o epatico : \r\n A differenza delle preparazioni a base di morfina, la somministrazione di ossicodone non produce livelli significativi di metaboliti attivi. Comunque, in questa popolazione di pazienti, la concentrazione plasmatica di ossicodone può aumentare rispetto ai pazienti con una normale funzione renale o epatica. Occorre scegliere la dose iniziale in questi pazienti con cautela. La dose iniziale raccomandata per gli adulti deve essere ridotta del 50% (per esempio una dose giornaliera orale totale di 10 mg in pazienti naive agli oppioidi) e per ogni paziente la dose deve essere aggiustata per ottenere un adeguato controllo del dolore in base alla situazione clinica individuale. \r\n Popolazione pediatrica e adulti sotto i 20 anni: \r\n Non raccomandato. L'esperienza nei bambini è limitata. I dati al momento disponibili sono riportati nei paragrafi 4.8, 5.1 e 5.2, ma non può essere fatta alcuna raccomandazione riguardante la posologia. \r\n Modo di somministrazione \r\n Le compresse di OxyContin sono da assumere per via orale. \r\n Le compresse di OxyContin vanno ingerite intere e non devono essere rotte, masticate o frantumate. L'assunzione di compresse di OxyContin rotte, masticate o frantumate può portare ad un rapido rilascio e all'assorbimento di un quantitativo di ossicodone potenzialmente letale. \r\n Dimenticanza di una dose: \r\n Se un paziente dimentica di prendere una dose, ma se ne ricorda entro 4 ore dal momento in cui la dose doveva essere assunta, le compresse possono essere prese immediatamente. La dose successiva deve essere assunta al consueto orario. Oltre le 4 ore, il prescrittore deve considerare l'eventuale ricorso a un medicinale di soccorso in attesa della dose successiva. \r\n Durata del trattamento: \r\n Ossicodone non deve essere assunto più a lungo del necessario. \r\n I nterruzione del trattamento: \r\n Quando un paziente non richiede più il trattamento con ossicodone, può essere opportuno diminuire gradualmente la dose al fine di evitare il manifestarsi di una sindrome di astinenza.\nControindicazioni \r\n Ipersensibilità a ossicodone o ad uno qualsiasi degli eccipienti elencati al paragrafo 6.1. \r\n Ossicodone non deve essere assunto in tutte le situazioni in cui i farmaci oppioidi siano controindicati: depressione respiratoria severa con ipossia, elevati livelli di biossido di carbonio nel sangue (ipercarbia), trauma cranico, ileo paralitico, addome acuto, svuotamento gastrico ritardato, malattia ostruttiva cronica grave dei polmoni, asma bronchiale grave, cuore polmonare, sensibilità nota alla morfina o ad altri oppioidi. \r\n\nAvvertenze speciali e precauzioni di impiego \r\n Il rischio maggiore causato da un eccesso di oppioidi è la depressione respiratoria.  Si deve procedere con cautela quando si somministra ossicodone ad anziani debilitati; a pazienti con funzioni polmonari  \r\n\t\t\t\t\t\t\t\t\t\t\t\r\n\t\t\t\t\t\t\t\t\t\t\t...  Vedi la Scheda Tecnica del farmaco - RCP - completa: accedi al sito www.codifa.it \r\n\nInterazioni con altri medicinali e altre forme di interazione \r\n Sono stati effettuati studi di interazione solo negli adulti.  Potrebbe rivelarsi un potenziamento dell'effetto depressivo del sistema nervoso centrale, che può risultare in profonda sedazione, depressione respiratoria, coma e decesso  ...  Vedi la Scheda Tecnica del farmaco - RCP - completa: accedi al sito www.codifa.it Interazioni riportate su letteratura scientifica internazionale Prima di prendere  \"Oxycontin\"  insieme ad altri farmaci come  Aurantin ,  Carbamazepina EG ,  Dintoina ,  Dintoinale ,  Dronedarone Aristo ,  Fenitoina Hikma ,  Gamibetal Complex ,  Gardenale ,  Luminale - Compressa ,  Luminale - Compressa, Soluzione (uso Interno) ,  Multaq ,  Mycobutin ,  Mysoline ,  Rifadin ,  Rifater ,  Rifinah ,  Rifocin ,  Tegretol , etc.., chiedi al tuo al tuo medico o farmacista di fiducia di verificare che sia sicuro e non dannoso per la tua salute ... \nAssumere Oxycontin durante la gravidanza e l'allattamento \r\n Posso prendere Oxycontin durante la gravidanza e l'allattamento? L'uso di questo medicinale va evitato per quanto possibile in pazienti in gravidanza o in allattamento.  Gravidanza  I dati relativi all'uso di ossicodone in donne in gravidanza sono in numero \r\n\t\t\t\t\t\t\t\t\t\t ...  Vedi la Scheda Tecnica del farmaco - RCP - completa: accedi al sito www.codifa.it \r\n\nEffetti sulla capacità di guidare veicoli e sull'uso di macchinari \r\n \r\n L'ossicodone può alterare la capacità di guidare veicoli o di usare macchinari. L'ossicodone può modificare le reazioni dei pazienti in misura diversa in funzione del dosaggio e della sensibilità individuale. I pazienti che manifestano questi effetti non devono guidare veicoli o usare macchinari. \r\n\nEffetti indesiderati \r\n Le reazioni avverse osservate più comunemente sono nausea e stipsi, che si verificano entrambe in circa il 25-30% dei pazienti. Se la nausea o il vomito sono fastidiosi si può  ...  Vedi la Scheda Tecnica del farmaco - RCP - completa: accedi al sito www.codifa.it \r\n\nSovradosaggio \r\n \r\n Il sovradosaggio acuto di ossicodone può manifestarsi con depressione respiratoria, sonnolenza, progressione allo stupor o coma, ipotonia, miosi, bradicardia, ipotensione, edema polmonare e morte. \r\n Trattamento del sovradosaggio di ossicodone \r\n La pervietà delle vie respiratorie deve essere mantenuta. Gli antagonisti puri degli oppioidi, come il naloxone, sono antidoti specifici contro i sintomi del sovradosaggio da oppioidi. Se necessario, si possono introdurre misure aggiuntive. \r\n Nel sovradosaggio grave somministrare 0,8 mg di naloxone per via endovenosa. Ripetere a intervalli di 2-3 minuti secondo necessità, oppure mediante infusione di 2 mg in 500 ml di soluzione fisiologica o al 5% di destrosio (0,004 mg/ml). \r\n La velocità dell'infusione deve essere regolata in rapporto alle precedenti dosi somministrate in bolo e in funzione della risposta del paziente. Tuttavia, poichè la durata dell'azione del naloxone è relativamente breve, occorre monitorare attentamente il paziente fino a quando la respirazione spontanea non è chiaramente ristabilita. OxyContin compresse continua a rilasciare ossicodone e ad aumentare la quantità di ossicodone fino a 12 ore dopo la somministrazione e la gestione del sovradosaggio di ossicodone deve essere adattata a ciò. \r\n In caso di sovradosaggio meno grave, somministrare 0,2 mg di naloxone per via endovenosa e, se necessario, continuare con incrementi di 0,1 mg ogni 2 minuti. \r\n Non bisogna somministrare naloxone in assenza di depressione respiratoria o circolatoria clinicamente significativa risultante dal sovradosaggio di ossicodone. Il naloxone deve essere somministrato con cautela alle persone che sono, o si sospetta siano, fisicamente dipendenti dall'ossicodone. In questi casi un'improvvisa o completa inversione degli effetti oppioidi può far precipitare il dolore e una sindrome da astinenza acuta. \r\n Può essere necessario svuotare il contenuto gastrico perchè ciò può essere utile nel rimuovere il farmaco non assorbito, in modo particolare se è stata assunta una formulazione a rilascio prolungato. \r\n\nProprietà farmacodinamiche \r\n Categoria Farmacoterapeutica: alcaloidi naturali dell'oppio, oppioidi, analgesici  Codice ATC: N02AA05  L'ossicodone è un agonista oppioide puro senza proprietà antagoniste e ha un'affinità per i recettori oppioidi k, μ e δ del cervello \r\n\r\n\r\n\t\t\t\t\t\t\t\t\t\t...  \r\n\nProprietà farmacocinetiche \r\n L'ossicodone ha un'elevata biodisponibilità assoluta fino all'87% dopo somministrazione orale. Ha emivita di eliminazione di circa 3 ore ed è metabolizzato principalmente in norossicodone via CYP 3A4 e ossimorfone via  ...  \r\n\nDati preclinici di sicurezza \r\n Teratogenicità  Ossicodone non ha mostrato effetti sulla fertilità o lo sviluppo fetale in ratti e conigli ad eccezione di dosi che hanno determinato effetti tossici nelle genitrici.  Cancerogenicità  Non sono  ...  \r\n\nElenco degli eccipienti \r\n Lattosio monoidrato  Povidone  Ammoniometacrilato copolimero in dispersione  Acido sorbico  Glicerolo triacetato  Alcol Stearilico  Talco  Magnesio stearato  Ipromellosa (E464)  Idrossipropilcellulosa (solo compresse da 10 mg e 80 mg)  Titanio diossido (E171)  \nFarmaci Equivalenti \r\n I farmaci equivalenti di  Oxycontin  a base di  Oxicodone Cloridrato  sono:  Ossicodone Aurobindo ,  Oxicodone Accord ,  Oxicodone Sandoz"
}