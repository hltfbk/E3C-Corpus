{
  "authors": [
    {
      "author": "C. Gozzi"
    },
    {
      "author": "M. Vecchi"
    },
    {
      "author": "V. Ferrari"
    },
    {
      "author": "G. Papi"
    },
    {
      "author": "C. Di Donato"
    }
  ],
  "doi": "",
  "publication_date": "2015-MM-DD",
  "id": "IT102583",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 86 anni giungeva ricoverato per il persistere da alcuni mesi di alvo diarroico. A livello degli arti inferiori erano presenti multiple lesioni cutanee maculari violacee. Dagli esami bioumorali emergeva una marcata ipogammaglobulinemia con IgG 295, IgA 41, IgM < 22. L' ecografia addome confermava una peraltro nota splenomegalia (diametro bipolare di 19,5 cm). La colonscopia mostrava unicamente la presenza di emorroidi interne Le coprocolture e la ricerca di antigeni virali precoci sono risultate negative per Shigella, Salmonella, Yersinia, Campilobacter, Clostridum, parassiti(in particolare Cryptosporidium), Candida, CMV. HIV negativo e dosaggio cromogranina nella norma. La tipizzazione linfocitaria su sangue periferico mostrava una popolazione clonale B linfocitaria con immunofenotipo CD 19+, CD22+, CD79b-, CD5-, FMC7+, CD23-. La BOM non rilevava presenza di patologia linfomatosa a livello midollare. La biopsia cutanea agli arti inferiori deponeva per morbo di Kaposi. Veniva impostata empiricamente terapia con ciprofloxacina e fluconazolo con completa normalizzazione dell'alvo."
}