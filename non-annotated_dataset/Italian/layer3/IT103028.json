{
  "authors": [
    {
      "author": "L. Ricagni"
    },
    {
      "author": "L. Pescetto"
    },
    {
      "author": "E. Di Marco"
    },
    {
      "author": "M. Lattere"
    },
    {
      "author": "M.C. Diana"
    },
    {
      "author": "R. Bandettini"
    }
  ],
  "doi": "https://doi.org/10.4081/mm.2005.3535",
  "publication_date": "2005-09-30",
  "id": "IT103028",
  "source": "microbiologia medica",
  "source_url": "https://www.pagepressjournals.org/index.php/mm/",
  "licence": "CC-BY-NC",
  "language": "it",
  "url": "https://www.pagepressjournals.org/index.php/mm/article/view/3535",
  "type": "journal",
  "description": "",
  "text": "Un bambino di 22 mesi, viene ricoverato presso il Pronto Soccorso del nostro Istituto otto ore dopo la comparsa improvvisa di febbre (40°C) ed un singolo episodio convulsivo. Dall’esame obbiettivo emerge una faringo-tonsillite essudativa e la presenza di 6 maculo-papule sul tronco.\nNon vengono rilevate alterazioni del sensorio e segni di irritazione meningea. Gli esami ematochimici segnalano solo una leucocitosi (28000/mmc) con spiccata neutrofilia e una proteina C reattiva (PCR) negativa. Un successivo episodio convulsivo (3 ore dopo il ricovero) induce il clinico ad eseguire due emocolture (BactAlert - Biomerieux) ed iniziare la terapia antibiotica (ceftriaxone e.v.). Il quadro clinico migliora ed il paziente viene dimesso dopo 24 ore. Al ceftriaxone somministrato per 3 giorni segue il cefuroxime per 10 giorni."
}