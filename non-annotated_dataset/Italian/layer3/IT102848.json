{
  "authors": [
    {
      "author": "G. Scocchera"
    },
    {
      "author": "S. Fruttuoso"
    },
    {
      "author": "A. Torrigiani"
    },
    {
      "author": "S. Digregorio"
    },
    {
      "author": "L. Burberi"
    },
    {
      "author": "F. Fabbrizzi"
    },
    {
      "author": "A. Fanelli"
    },
    {
      "author": "L. Menicacci"
    },
    {
      "author": "V. Scotti"
    },
    {
      "author": "A. Morettini"
    },
    {
      "author": "S. Vecchiarino"
    },
    {
      "author": "V. Ponticelli"
    }
  ],
  "doi": "",
  "publication_date": "2019-MM-DD",
  "id": "IT102848",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "F.B. giunge in pronto soccorso per malessere generalizzato e astenia associati a dolori articolari per cui ha effettuato terapia antidolorifica senza beneficio; alcuni giorni prima un episodio di epistassi autorisolto. In pronto soccorso rilievo di grave pancitopenia richiedente trasfusione sia di emazie che di piastrine e viene effettuata valutazione microscopica su striscio di sangue periferico con rilievo di monociti atipici (assenza di blasti o schistociti). In reparto la paziente si sottopone quindi a TC torace e addome con mdc nel sospetto di patologia ematologica: non sono evidenti, tuttavia, stazioni linfonodali con caratteristiche patologiche. Viene eseguito, inoltre, immunofenotipo su sangue periferico che rileva una depressione dei linfociti T totali e delle cellule NK, un incremento dei linfociti B con espressione policlonale delle catene leggere di superficie e popolazione monocitaria (18% della cellularita' totale) con fenotipo maturo senza alterazioni qualitative. Data la persistente sintomatologia dolorosa poliarticolare, associata a deficit funzionale e resistente alla terapia antalgica con paracetamolo e FANS, e considerato il riscontro di elevati valori di VES abbiamo inoltre intrapreso una ricerca autoanticorpale, nel sospetto di patologia immunologica, che ha portato al rilievo di positività per alti titoli di anticorpi anti-nucleosomi e anti-nucleo compatibili con quadro di LES: è stata perciò intrapresa terapia corticosteroidea ad alte dosi e la paziente ha mostrato un repentino miglioramento sia sul quadro clinico che laboratoristico."
}