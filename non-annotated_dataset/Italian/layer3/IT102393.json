{
  "authors": [
    {
      "author": "L. Cannavò"
    },
    {
      "author": "G. Zirilli"
    },
    {
      "author": "F. De-Luca"
    },
    {
      "author": "M. Valenzise"
    }
  ],
  "doi": "",
  "publication_date": "2018-MM-DD",
  "id": "IT102393",
  "url": "https://www.pagepress.org/journals/index.php/hr/article/download/7231/6891/",
  "source": "Hematology Reports",
  "source_url": "https://www.pagepress.org",
  "licence": "CC-BY-NC",
  "language": "it",
  "type": "journal",
  "description": "",
  "text": "Una ragazza di 14 anni giungeva alla nostra osservazione per poliglobulia (Hb 18.1gr%) ed irsutismo. La valutazione clinica eseguita all’ingresso consentiva di evidenziare iperandrogenismo clinico (abbassamento della voce, ipertrofia muscolare, clitoridomegalia, peluria diffusa con punteggio di Ferriman pari a 16) e bioumorale (elevati livelli di testosterone, DHEAS, 17OHP). Escluse le cause iatrogene, sono state eseguite indagini di II livello (ecografia e TAC addome) che mettevano in evidenza la presenza di una massa surrenale destra (14x11 cm). Le caratteristiche radiologiche orientavano per un carcinoma surrenale destro e l’esame istologico, eseguito dopo l’exeresi chirurgica, suffragava il sospetto diagnostico di “carcinoma surrenale testosterone-secernente”. All’asportazione chirurgica seguiva la normalizzazione dei livelli di testosterone, la regressione dell’irsutismo e la normalizzazione del valore dei globuli rossi."
}