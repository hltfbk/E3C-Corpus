{
  "authors": [
    {
      "author": "C.A. Usai"
    },
    {
      "author": "M. Burrai"
    },
    {
      "author": "G. Alagna"
    },
    {
      "author": "R. Mele"
    },
    {
      "author": "A. Filippi"
    },
    {
      "author": "F. Bandiera"
    }
  ],
  "doi": "",
  "publication_date": "2016-MM-DD",
  "id": "IT102692",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 64 anni, storia di celiachia, sindrome ansiosodepressiva, entra in Reparto per astenia, rallentamento ideomotorio; esami ematochimici: Na 100 mEq/L, anamnesi: poliuria e polidipsia (5 l/die), lieve succulenza agli arti inferiori. Inizia correzione della natriemia secondo formula di Adroguè con soluzioni ipertoniche a dosaggio ridotto (500 mL/24 ore), restrizione idrica. L’iniziale ipotesi diagnostica di polidipsia primaria (osmolarità plasmatica ed urinaria al di sotto dei valori di normalità, sodiuria ridotta) viene messa in dubbio dalla successiva contrazione della diuresi, persistenza di bassi valori di osmolarità plasmatica. TC cranio: lesione espansiva di pertinenza sellare. La RMN encefalo conferma la presenza di macroadenoma ipofisario di 18 mm non secernente con compressione del chiasma ottico. Viene avviata a valutazione neurochirurgica per intervento."
}