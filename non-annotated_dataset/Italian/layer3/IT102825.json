{
  "authors": [
    {
      "author": "A. Fanelli"
    },
    {
      "author": "S. Digregorio"
    },
    {
      "author": "S. Fruttuoso"
    },
    {
      "author": "M. Bernardini"
    },
    {
      "author": "A. Torrigiani"
    },
    {
      "author": "F. Fabbrizzi"
    },
    {
      "author": "L. Burberi"
    },
    {
      "author": "G. Scocchera"
    },
    {
      "author": "V. Scotti"
    },
    {
      "author": "L. Menicacci"
    },
    {
      "author": "F. Ferrante"
    },
    {
      "author": "V. Ponticelli"
    },
    {
      "author": "F. Corradi"
    },
    {
      "author": "A. Morettini"
    }
  ],
  "doi": "",
  "publication_date": "2019-MM-DD",
  "id": "IT102825",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Sig.ra di 83 anni, giunge presso il nostro reparto inviata dal Cardiologo curante a seguito del rilievo di massa polilobata (2x1 cm) a livello di un lembo tricuspidale, con movimento sistolico verso il ventricolo. In anamnesi anche storia di astenia e affanno da circa 3 settimane, per cui aveva eseguito Rx torace (negativo); non altri segni o sintomi a domicilio. Una precedente ecocardiografia, eseguita circa 6 mesi prima, risultava nella norma. Agli esami ematici riscontro di anemia microcitica non associata a carenza marziale e insufficienza renale moderata, non note in precedenza. Riscontrata insufficienza respiratoria tipo I, dato il concomitante riscontro di edema dell’arto inferiore sinistro, è stata richiesta scintigrafia polmonare, che ha confermato il sospetto di embolia polmonare. Nel sospetto di endocardite infettiva sono stati prelevati indici di flogosi ed emocolture (risultati negativi) ed è stata eseguita ecocardiografia trans-esofagea, che ha rilevato estesa formazione a partenza dalla vena renale destra, estesa fino all’atrio. Una successiva TC total body ha confermato un completo sovvertimento del rene destro da parte di una voluminosa neoplasia (11x12 cm), estesa inferiormente fino all’origine delle vene femorali comuni. L’esame ha mostrato anche ripetizioni polmonari bilaterali."
}