{
  "authors": [
    {
      "author": "V. Gallina"
    },
    {
      "author": "A. Pieri"
    },
    {
      "author": "P. Marschang"
    }
  ],
  "doi": "",
  "publication_date": "2019-MM-DD",
  "id": "IT102799",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 66 anni, si ricovera per ripetuti e transitori episodi lipotimici con vertigini, sudorazioni, tremori diffusi e confusione mentale. Si confermava la grave ipotensione ortostatica, anche mediante il monitoraggio pressorio nelle 24 ore. L EMG mostrava un’alterata conduzione delle fibre colinergiche del simpatico cutaneo a livello degli arti inferiori. Per un quadro di lieve demenza il paziente eseguiva PET-TC cerebrale, che non mostrava significative alterazioni del metabolismo glucidico. La captazione del radiofarmaco a livello dei nuclei della base e dei talami era conservata. Il paziente veniva inoltre sottoposto a tilt training, eseguito tentativo con midodrina e calze elastocompressive. Nonostante tali provvedimenti, persistevano gli episodi sincopali. L' ecocardiogramma evidenziava aumento dell’ecorifrangenza e pattern amiloidotico. La biopsia del grasso periombelicale confermava la diagnosi e il paziente veniva inviato ad un centro di riferimento per l’amiloidosi."
}