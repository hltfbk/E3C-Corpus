{
  "authors": [],
  "doi": "",
  "publication_date": "2021-02-01",
  "id": "IT110843",
  "url": "",
  "source": "Agenzia Italiana del Farmaco",
  "source_url": "https://farmaci.agenziafarmaco.gov.it",
  "licence": "CC-BY-NC",
  "language": "it",
  "type": "other",
  "description": "patient information leaflets for medicines",
  "text": "Confezioni \r\n Sibillette 2 mg/0,03 mg 1x28 compresse rivestite con film Sibillette 2 mg/0,03 mg 3x28 compresse rivestite con film\nCos'è Sibillette? \r\n Sibillette  è un farmaco a base del principio attivo  Etinilestradiolo + Dienogest , appartenente alla categoria degli  Contraccettivi ormonali sistemici  e nello specifico  Associazioni fisse estro-progestiniche . E' commercializzato in Italia dall'azienda  Gedeon Richter Plc . Sibillette  può essere prescritto con  Ricetta RR - medicinali soggetti a prescrizione medica .\r\n\t\t\t\t\t\t\t\t\t\t \r\n\nInformazioni commerciali sulla prescrizione \r\n Titolare:  Gedeon Richter Plc Concessionario:  Gedeon Richter Plc Ricetta:  RR - medicinali soggetti a prescrizione medica Classe:  C Principio attivo:  Etinilestradiolo + Dienogest Gruppo terapeutico:  Contraccettivi ormonali sistemici Forma farmaceutica:  compresse rivestite\nIndicazioni \r\n Contraccezione orale. \r\n Trattamento dell'acne moderata dopo fallimento di terapie topiche idonee o di trattamento antibiotico orale in donne che hanno scelto di usare un contraccettivo orale. \r\n La decisione di prescrivere sibillette deve prendere in considerazione i fattori di rischio attuali della singola donna, in particolare quelli relativi alle tromboembolie venose (TEV) e il confronto tra il rischio di TEV associato a sibillette e quello associato ad altri contraccettivi ormonali combinati, COC (vedere paragrafi 4.3 e 4.4).\nPosologia \r\n Modo di somministrazione   \r\n Uso orale.  \r\n Posologia \r\n Come prendere sibillette   \r\n Ogni compressa deve essere presa quotidianamente per 28 giorni consecutivi. Le compresse devono essere assunte tutti i giorni alla stessa ora circa, se necessario con un poco di liquido, secondo l'ordine indicato sulla confezione del blister. Ogni confezione successiva viene iniziata il giorno dopo aver preso l'ultima compressa della confezione precedente. \r\n Il sanguinamento da sospensione inizia di solito durante il secondo o terzo giorno che si è iniziato a prendere le compresse di placebo ed è possibile che non sia cessato prima che venga iniziata la successiva confezione.  \r\n Il miglioramento dell'acne generalmente ha luogo dopo almeno tre mesi di trattamento e un ulteriore miglioramento è stato segnalato dopo sei mesi di trattamento. Le donne devono essere valutate 3-6 mesi dopo l'inizio del trattamento e poi periodicamente per stabilire la necessità di proseguire il trattamento.  \r\n Come iniziare l'assunzione di sibillette \r\n Nessun uso precedente di un contraccettivo ormonale (durante l'ultimo mese): \r\n L'uso di sibillette deve iniziare il primo giorno del ciclo naturale della donna (cioè il primo giorno della sua mestruazione).  \r\n Passaggio da un altro contraccettivo orale combinato (COC) \r\n La donna deve iniziare ad assumere sibillette preferibilmente il giorno dopo aver preso l'ultima compressa attiva (l'ultima compressa contenente i principi attivi) del suo COC precedente, ma al più tardi il giorno seguente l'usuale intervallo libero senza compresse o con placebo del suo precedente COC. \r\n Passaggio da un anello vaginale o da un cerotto transdermico \r\n La donna deve cominciare ad usare sibillette preferibilmente il giorno della rimozione dell'ultimo anello o cerotto della confezione, ma al più tardi quando sarebbe dovuta avvenire la successiva applicazione.  \r\n Passaggio da un metodo contraccettivo basato unicamente sul progesterone (pillola contenente solo progesterone, iniezione, impianto o dispositivo intrauterino rilasciante progesterone (IUS)) \r\n Se precedentemente si assumeva la mini-pillola, il cambiamento può essere effettuato in un qualsiasi giorno della settimana; il passaggio da un impianto o da uno IUS deve essere fatto nel giorno stesso della rimozione e il passaggio da un contraccettivo iniettabile deve essere fatto nel giorno in cui sarebbe stata eseguita la successiva iniezione. In tutti questi casi è necessario l'uso aggiuntivo di un metodo barriera per i primi 7 giorni di assunzione di sibillette.  \r\n Dopo un aborto avvenuto nel primo trimestre: \r\n La donna può iniziare la terapia immediatamente. In questo caso, non sono necessarie misure anticoncezionali aggiuntive.  \r\n Dopo il parto o dopo un aborto avvenuto nel secondo trimestre: \r\n Le donne devono essere avvisate di iniziare ad utilizzare sibillette in un periodo compreso fra 21 e 28 giorni dopo il parto o l'aborto avvenuto nel secondo trimestre. Qualora inizi più tardi, la donna deve usare un metodo di barriera aggiuntivo per i primi 7 giorni. Comunque, se avesse già avuto rapporti sessuali, deve essere esclusa una gravidanza prima dell'effettivo inizio dell'uso del COC oppure la paziente deve attendere il suo primo ciclo mestruale.  \r\n Per l'allattamento vedere il paragrafo 4.6. \r\n \r\n  Gestione delle compresse dimenticate \r\n \r\n È possibile ignorare le compresse verdi di placebo dall'ultima fila del blister. Comunque, le stesse devono essere eliminate per evitare di prolungare inconsapevolmente la fase delle compresse placebo. La seguente raccomandazione si riferisce unicamente alla dimenticanza delle compresse attive bianche.  \r\n Se la donna ritarda l'assunzione di una qualsiasi compressa  di meno di 12 ore , la compressa deve essere assunta immediatamente. La donna deve prendere le compresse successive alla solita ora. La protezione anticoncezionale non viene ridotta.  \r\n Se la donna  ritarda l'assunzione di una qualsiasi compressa  di più   di 12 ore , la protezione anticoncezionale può essere ridotta. La gestione delle compresse dimenticate può seguire le seguenti due regole fondamentali: \r\n \r\n  l'assunzione delle compresse non deve essere mai interrotta per più di 7 giorni; \r\n  un'assunzione ininterrotta delle compresse pari a 7 giorni è richiesta per ottenere una soppressione adeguata dell'asse ipotalamico-ipofisario-ovarico. \r\n \r\n   \r\n Di conseguenza, nella pratica giornaliera si può consigliare quanto segue:  \r\n Settimana 1 \r\n La paziente deve prendere l'ultima compressa dimenticata non appena se lo ricorda, anche se ciò comporterà l'assunzione contemporanea di due compresse. Continuerà poi a prendere le compresse alla solita ora. In aggiunta, deve usare un metodo di barriera come il profilattico per i seguenti 7 giorni. Se c'è stato un rapporto nei precedenti 7 giorni, deve essere presa in considerazione la possibilità di una gravidanza. Più numerose sono le compresse dimenticate e più sono vicine all'intervallo senza compressa, tanto maggiore è il rischio di gravidanza.  \r\n Settimana 2 \r\n La paziente deve prendere l'ultima compressa dimenticata non appena se lo ricorda, anche se ciò comporterà l'assunzione contemporanea di due compresse. Continuerà poi a prendere le compresse alla solita ora. A condizione che la paziente abbia assunto le sue compresse correttamente nei 7 giorni precedenti alla prima compressa dimenticata, non vi è alcuna necessità di utilizzare precauzioni anticoncezionali aggiuntive. Comunque, se non fosse  questo il caso o se si fosse dimenticata di più di una compressa, la donna dovrà essere avvisata di adottare delle precauzioni aggiuntive per 7 giorni.  \r\n Settimana 3 \r\n Il rischio di riduzione dell'affidabilità è considerevole a causa dell'imminente intervallo di 7 giorni di compresse placebo. Comunque, modificando il programma di assunzione delle compresse, si può ancora prevenire la riduzione della protezione anticoncezionale. \r\n Aderendo ad una delle due opzioni seguenti, pertanto, non vi è alcun bisogno di ricorrere a precauzioni contraccettive aggiuntive, a condizione che nei 7 giorni precedenti la prima dimenticanza la paziente abbia preso correttamente tutte le compresse. Se così non fosse, deve seguire la prima di queste due opzioni e adottare anche ulteriori precauzioni per i successivi 7 giorni.  \r\n \r\n  La paziente deve prendere l'ultima compressa dimenticata non appena se lo ricorda, anche se ciò comporterà l'assunzione contemporanea di due compresse. Continuerà poi a prendere le compresse alla solita ora finché le compresse attive non saranno finite. Le 7 compresse verdi di placebo devono essere eliminate. La successiva confezione blister deve essere iniziata immediatamente. È improbabile che la paziente abbia un'emorragia da interruzione prima del completamento della sezione delle compresse attive della seconda confezione, tuttavia si può verificare la comparsa di qualche macchia di sangue (spotting) o di metrorragia da interruzione nei giorni di assunzione delle compresse. \r\n  Si può anche consigliare alla paziente di interrompere l'assunzione delle compresse attive appartenenti all'attuale confezione blister. Deve prendere allora le compresse verdi di placebo fino a 7 giorni, compresi i giorni in cui si è dimenticata di prendere le compresse, e poi deve continuare con la successiva confezione blister. \r\n \r\n Se la paziente dimentica le compresse e successivamente non va incontro a sanguinamento da interruzione durante il primo intervallo di compresse placebo, deve essere presa in considerazione la possibilità di una gravidanza.  \r\n Avvertenze in caso di disturbi gastrointestinali \r\n In caso di disturbi gastrointestinali, l'assorbimento dei principi attivi può non essere completo e devono essere adottate misure anticoncezionali aggiuntive. Se si verifica vomito entro 3-4 ore dopo l'assunzione della compressa rivestita con film, una nuova compressa attiva (in sostituzione) deve essere presa il prima possibile. Se sono trascorse più di 12 ore, risulta applicabile l'avvertenza riguardante le compresse dimenticate, così come descritta nella sezione 4.2. Se la donna non desidera cambiare il suo normale schema di assunzione delle compresse, deve prendere la/le compressa/e extra da un'altra confezione blister.  \r\n Come rimandare un'emorragia da interruzione \r\n Per ritardare una mestruazione la donna deve continuare con un'altra confezione blister di sibillette evitando di prendere le compresse placebo appartenenti alla sua attuale confezione. La durata del ritardo può venire protratta a piacere fino all'utilizzazione completa delle compresse attive della seconda confezione. Nel corso della durata del periodo di estensione la donna può andare incontro a metrorragia da interruzione o a comparsa di spotting. La regolare assunzione di Sibillette verrà poi ripresa dopo la fase di 7 giorni delle compresse placebo.  \r\n Per spostare le mestruazioni ad un altro giorno della settimana diverso da quello del suo attuale schema, si può consigliare alla donna di accorciare l'intervallo senza compresse di quanti giorni desidera. Più breve è l'intervallo, più alta è la probabilità che non abbia un'emorragia da interruzione ma che invece accusi metrorragia da interruzione e la comparsa di spotting durante la confezione successiva (proprio come quando si ritarda una mestruazione).  \r\n Informazioni aggiuntive per popolazioni speciali di pazienti   \r\n Bambini e adolescenti \r\n Sibillette è indicato solo dopo il menarca.  \r\n Pazienti anziani \r\n Non pertinente. Sibillette non è indicato dopo la menopausa.  \r\n Pazienti affetti da compromissione epatica \r\n Sibillette è controindicato nelle donne con disturbi epatici gravi (vedere paragrafo 4.3).  \r\n Pazienti affetti da compromissione renale \r\n Sibillette non è stato studiato in pazienti affetti da compromissione renale. I dati disponibili non implicano una modifica del trattamento in questa popolazione di pazienti.\nControindicazioni \r\n I contraccettivi ormonali combinati (COC) non devono essere usati quando sia presente una qualsiasi delle condizioni elencate di seguito. Qualora una di queste condizioni si manifesti per la prima volta durante l'utilizzo di COC, il prodotto deve essere immediatamente sospeso. \r\n \r\n  Presenza o rischio di tromboembolia venosa (TEV).\r\n  \r\n   Tromboembolia venosa – TEV in corso (con assunzione di anticoagulanti) o pregressa (ad es. trombosi venosa profonda [TVP] o embolia polmonare [EP]). \r\n   Predisposizione ereditaria o acquisita nota alla tromboembolia venosa, come resistenza alla proteina C attivata (incluso fattore V di Leiden), carenza di antitrombina III, carenza di proteina C, carenza di proteina S. \r\n   Intervento chirurgico maggiore con immobilizzazione prolungata (vedere paragrafo 4.4) \r\n   Rischio elevato di tromboembolia venosa dovuto alla presenza di più fattori di rischio (vedere paragrafo 4.4). \r\n  \r\n  \r\n  Presenza o rischio di tromboembolia arteriosa (TEA).\r\n  \r\n   Tromboembolia arteriosa – tromboembolia arteriosa in corso o pregressa (ad es. infarto miocardico) o condizioni prodromiche (ad es. angina pectoris). \r\n   Malattia cerebrovascolare – ictus in corso o pregresso o condizioni prodromiche (ad es. attacco ischemico transitorio ( transient ischaemic attack , TIA)). \r\n   Predisposizione ereditaria o acquisita nota alla tromboembolia arteriosa, come iperomocisteinemia e anticorpi antifosfolipidi (anticorpi anticardiolipina, lupus anticoagulante). \r\n   Precedenti di emicrania con sintomi neurologici focali. \r\n   Rischio elevato di tromboembolia arteriosa dovuto alla presenza di più fattori di rischio (vedere paragrafo 4.4) o alla presenza di un fattore di rischio grave come:\r\n   \r\n    diabete mellito con sintomi vascolari \r\n    ipertensione grave \r\n    dislipoproteinemia grave. \r\n   \r\n   \r\n  \r\n  \r\n  Pancreatite in atto o pregressa se associata ad ipertrigliceridemia grave; \r\n  Grave patologia epatica in atto o in anamnesi fino a che i valori degli esami di funzionalità epatica non siano rientrati nella norma; \r\n  Tumori epatici (benigni o maligni) in atto o in anamnesi; \r\n  Neoplasie sostenute da steroidi sessuali accertate o sospette (es. degli organi genitali o del seno); \r\n  Perdite ematiche vaginali prive di diagnosi; \r\n  Ipersensibilità al principio attivo o ad uno qualsiasi degli eccipienti elencati al paragrafo 6.1. \r\n \r\n Sibillette è controindicato per l'uso concomitante con medicinali contenenti ombitasvir/paritaprevir/ritonavir e dasabuvir (vedere paragrafi 4.4 e 4.5). \r\n\nAvvertenze speciali e precauzioni di impiego \r\n Avvertenze   Nel caso in cui fosse presente una delle condizioni o uno dei fattori di rischio menzionati sotto, l'idoneità di sibillette deve essere discussa con la donna.  In caso di  \r\n\t\t\t\t\t\t\t\t\t\t\t\r\n\t\t\t\t\t\t\t\t\t\t\t...  Vedi la Scheda Tecnica del farmaco - RCP - completa: accedi al sito www.codifa.it \r\n\nInterazioni con altri medicinali e altre forme di interazione \r\n Nota: per identificare potenziali interazioni si devono consultare le informazioni sulla prescrizione dei medicinali assunti in concomitanza.  Interazioni farmacodinamiche  L'uso concomitante con i medicinali contenenti ombitasvir/paritaprevir/ritonavir e dasabuvir, con o  ...  Vedi la Scheda Tecnica del farmaco - RCP - completa: accedi al sito www.codifa.it Interazioni riportate su letteratura scientifica internazionale Prima di prendere  \"Sibillette\"  insieme ad altri farmaci come  Aprepitant Accord ,  Aprepitant Teva ,  Aptivus ,  Atazanavir Dr. Reddys ,  Atazanavir EG ,  Atazanavir Krka ,  Atazanavir Mylan ,  Atazanavir Sandoz ,  Atripla ,  Aurantin ,  Carbamazepina EG ,  Dintoina ,  Dintoinale ,  Efavirenz + Emtricitabina + Tenofovir Disoproxil Mylan ,  Efavirenz / Emtricitabina / Tenofovir Disoproxil Eg ,  Efavirenz Emtricitabina Tenofovir Disoproxil Krka ,  Efavirenz Emtricitabina Tenofovir Disoproxil Teva ,  Efavirenz / Emtricitabina / Tenofovir Disoproxil Zentiva ,  Efavirenz Mylan ,  Efavirenz Teva ,  Emend ,  Evotaz ,  Fenitoina Hikma ,  Gamibetal Complex ,  Gardenale ,  Invirase ,  Ivemend ,  Luminale - Compressa ,  Luminale - Compressa, Soluzione (uso Interno) ,  Mycobutin ,  Mysoline ,  Nervaxon ,  Nevirapina Accord ,  Nevirapina Mylan ,  Nevirapina Sandoz GmbH ,  Nevirapina Teva Italia ,  Nevirapina Teva ,  Oxcarbazepina Tecnigen - Compresse Rivestite ,  Reyataz - Capsula ,  Rifadin ,  Rifater ,  Rifinah ,  Rifocin ,  Sustiva - Capsula ,  Sustiva - Compressa Rivestita ,  Targretin ,  Tegretol ,  Telzir - Compressa Rivestita ,  Telzir - Sospensione ,  Tolep ,  Viramune - Compressa A Rilascio Modificato ,  Viramune - Sospensione , etc.., chiedi al tuo al tuo medico o farmacista di fiducia di verificare che sia sicuro e non dannoso per la tua salute ... \nAssumere Sibillette durante la gravidanza e l'allattamento \r\n Posso prendere Sibillette durante la gravidanza e l'allattamento? Gravidanza  Sibillette non è indicato durante la gravidanza.  Se si verifica una gravidanza durante l'uso di sibillette, il medicinale deve essere sospeso immediatamente. Ampi studi epidemiologici non hanno evidenziato alcun \r\n\t\t\t\t\t\t\t\t\t\t ...  Vedi la Scheda Tecnica del farmaco - RCP - completa: accedi al sito www.codifa.it \r\n\nEffetti sulla capacità di guidare veicoli e sull'uso di macchinari \r\n Non sono stati eseguiti studi per valutare l'effetto sulla capacità di guidare veicoli e sull'uso di macchinari. Nelle utilizzatrici di COC non sono stati osservati effetti sulla capacità di guidare veicoli e sull'uso di macchinari. \r\n\nEffetti indesiderati \r\n Le frequenze degli effetti indesiderati durante l'uso di 2 mg di dienogest e 0,03 mg di etinilestradiolo per la contraccezione orale negli studi clinici (N=4.942) sono riassunti nella seguente tabella.   ...  Vedi la Scheda Tecnica del farmaco - RCP - completa: accedi al sito www.codifa.it \r\n\nSovradosaggio \r\n La tossicità orale acuta del sovradosaggio con Etinilestradiolo + Dienogest è molto bassa. Se, ad esempio, un bambino assume numerose compresse di sibillette contemporaneamente, i sintomi di tossicità sono pertanto improbabili. \r\n I sintomi che possono probabilmente manifestarsi in questi casi sono: nausea e vomito e, in ragazze giovani, lieve sanguinamento vaginale. In generale non è necessario un trattamento specifico; se necessario il trattamento deve essere di supporto. \r\n\nProprietà farmacodinamiche \r\n Categoria farmacoterapeutica: Ormoni sessuali e modulatori del sistema genitale; progestinici ed estrogeni, associazioni fisse, codice ATC: G03AA16  Sibillette è un contraccettivo ormonale di associazione con effetto antiandrogenico contenente etinilestradiolo come \r\n\r\n\r\n\t\t\t\t\t\t\t\t\t\t...  \r\n\nProprietà farmacocinetiche \r\n Etinilestradiolo (0,03 mg)  Assorbimento  L'etinilestradiolo viene assorbito rapidamente e completamente dopo l'ingestione. Dopo l'assunzione del prodotto, le concentrazioni plasmatiche al picco di 67 pg/ml sono raggiunte entro 1,5-4 ore dopo  ...  \r\n\nDati preclinici di sicurezza \r\n Negli animali da laboratorio, gli effetti di dienogest ed etinilestradiolo sono stati limitati a quelli associati all'azione farmacologica riconosciuta.  Studi di tossicità sulla riproduzione hanno mostrato effetti tipici dei progestinici,  ...  \r\n\nElenco degli eccipienti \r\n Compresse rivestite con film bianche (attive)  Nucleo della compressa:  Lattosio monoidrato  Amido di mais  Ipromellosa (tipo 2910)  Talco  Potassio poliacrilato  Magnesio stearato  Rivestimento:  Alcool polivinilico  Titanio diossido (E171)  Macrogol 3350  \nFarmaci Equivalenti \r\n I farmaci equivalenti di  Sibillette  a base di  Etinilestradiolo + Dienogest  sono:  Aglae ,  Cemisiana ,  Effiprev ,  Novadien - Compresse Rivestite ,  Serisima ,  Sibilla"
}