{
  "authors": [
    {
      "author": "Tibullo L"
    },
    {
      "author": "Benincasa M"
    },
    {
      "author": "Concilio MD"
    },
    {
      "author": "Auletta S"
    },
    {
      "author": "Del Piano R"
    },
    {
      "author": "Damiano S"
    },
    {
      "author": "Petrillo A"
    },
    {
      "author": "Ievoli F"
    }
  ],
  "doi": "",
  "publication_date": "2020-MM-DD",
  "id": "IT102866",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un paziente di 72 anni, affetto da cardiopatia ischemico - ipertensiva, con pregressa diagnosi di carcinoma della base della lingua trattato con terapia chirurgica e radioterapia, non obeso, con negatività di patologie tiroidee note, giunge alla nostra osservazione per insufficienza respiratoria acuta ipossico-ipercapnica e stato soporoso. Durante il ricovero ha praticato TC torace ad alta risoluzione, TC encefalo, ecocardiogramma, esami ematochimici ed emogasanalisi seriate. Nonostante il miglioramento e la regressione della grave insufficienza respiratoria iniziale (pH 7,19, pCO2:117 e pO2: 53) trattata con Ventilazione Non Invasiva (NIV), il paziente continuava a essere soporoso nonostante la riduzione dei valori di pCO2. La TC torace aveva evidenziato un versamento pleurico, un minimo versamento pericardico e all’ECG bradicardia sinusale. Il dosaggio degli ormoni tiroidei ha evidenziato un quadro di ipotiroidismo grave con TSH di 60 uU/ml, FT3 0,16 ng/dL, FT4 : 0,16 ng/ dl. Il pronto trattamento con Liotironina sodica gtt per os, con un dosaggio progressivamente aumentato da 50 a 100 mcg al giorno, ha permesso un netto miglioramento dello stato di vigilanza e delle condizioni cliniche del paziente. Il paziente è stato dimesso dopo 10 giorni di ricovero."
}