{
  "authors": [
    {
      "author": "I. Gilotta"
    },
    {
      "author": "R. Burri"
    }
  ],
  "doi": "",
  "publication_date": "2020-MM-DD",
  "id": "IT102901",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 41 anni giunge alla nostra osservazione per diarrea con feci giallo verdastre, non influenzate dall’assunzione di cibo, comparsa nelle tre settimane precedenti, edemi e calo ponderale (8kg in 15 giorni). Agli esami di laboratorio si evidenzia ipoalbuminemia (2.0 mg/dL), allungamento spontaneo dell’INR (fino a 2,1), deficit di vitamina B12, vitamina D, folati e carenza marziale. Esegue colonscopia con il riscontro di un quadro di enterite acuta. Gli anticorpi antitransglutaminasi e le IgA sono risultati positivi orientando la diagnosi verso la celiachia. Alla EGDS vi è evidenza di duodeno con villi poco rappresentati, a livello antrale invece la mucosa si presenta pallida e sottile. La biopsia del duodeno evidenzia atrofia severa dei villi, severa linfocitosi intraepiteliale, iperplasia ghiandolare e deplezione di muco nelle ghiandole. Intrapresa una dieta priva di glutine, la diarrea è cessata e si è verificato un progressivo miglioramento degli edemi declivi."
}