{
  "authors": [
    {
      "author": "E.M. Ferlisi"
    },
    {
      "author": "M. Vincenzi"
    },
    {
      "author": "S. Beccaria"
    },
    {
      "author": "S. Corbi"
    },
    {
      "author": "M. De Simone"
    },
    {
      "author": "R. Caponetti"
    },
    {
      "author": "A. Fierro"
    }
  ],
  "doi": "",
  "publication_date": "2013-MM-DD",
  "id": "IT102406",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Nel 2012 un uomo di 43 anni sottoposto alcuni anni prima a diversione bilio-pancreatica, è stato ricoverato presso la nostra U.O.C. per il riscontro di stato anasarcatico, astenia, diarrea cronica e disturbi del visus. Il paziente riferiva di non aver più assunto la terapia vitaminica sostitutiva. Si evidenziava un grave stato carenziale caratterizzato da ipoalbuminemia, anemia, ipoK, ipoNa, ipoCa, ipoP con allungamento del QTc secondario. Dopo aver corretto la grave diselettrolitemia, sono state ricercate le cause del malassorbimento e si evidenziava una notevole distensione gassosa delle anse del tenue e del colon e la perdita delle austrature del tratto a monte e a valle del sigma. A livello oculare è stata evidenziata una grave cheratite e cheratizzazione della congiuntiva secondarie a carenza di Vit. A. Il paziente ha presentato nei giorni successivi un ascesso perianale con tramiti fistolosi cutanei trattato chirurgicamente e caratterizzato istologicamente da tessuto connettivo con flogosi cronica ed acuta a cellule giganti multinucleate. è stata intrapresa terapia orale con salicilati e supplementazione di vitamina A con progressivo miglioramento."
}