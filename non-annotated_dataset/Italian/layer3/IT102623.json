{
  "authors": [
    {
      "author": "De Campora P"
    },
    {
      "author": "Sangiuolo R"
    },
    {
      "author": "Fontanella L"
    },
    {
      "author": "Di Micco P"
    },
    {
      "author": "Fontanella A"
    }
  ],
  "doi": "",
  "publication_date": "2016-MM-DD",
  "id": "IT102623",
  "url": "https://www.italjmed.org/index.php/ijm/article/download/itjm.2016.s1/857/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 52 anni che nel corso degli ultimi 4 anni ha realizzato artrite simmetrica intermittente alle piccole articolazioni di mani e piedi, in prima ipotesi è stata posta diagnosi di artrite reumatoide sieronegativa. Successivamente il paziente ha realizzato fenomeno di Raynaud, lesioni ulcero-distrofiche alle caviglie ed una ingravescente dispnea. Giunto alla nostra osservazione l’esame clinico ha mostrato: condizioni generali scadute con dispnea per minimo sforzo, al torace crepitazio inspiratoria e murmure vescicolare ridotto, sclerodattilia, lesioni ulcero-distrofiche agli arti. Il laboratorio ha evidenziato moderata elevazione degli indici di flogosi e della CPK, moderata anemia, ANA positività 1:320; l’immunoblotting ha rilevato la presenza di Ac anti istidil-tRNA sintetasi (anti Jo- 1). Una HRTC ed una spirometria hanno evidenziato alterazioni da severa interstiziopatia e l’ecocardiogramma una cardiopatia dilatativa con ridotta frazione di eiezione."
}