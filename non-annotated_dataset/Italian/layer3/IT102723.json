{
  "authors": [
    {
      "author": "E. Zabeo"
    },
    {
      "author": "L. Filippi"
    },
    {
      "author": "G. Ceradini"
    },
    {
      "author": "M. Galiotto"
    },
    {
      "author": "P.L. Pujatti"
    }
  ],
  "doi": "",
  "publication_date": "2017-MM-DD",
  "id": "IT102723",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "M.L., 20 anni, studente universitario, anamnesi familiare e personale muta, si presenta in pronto soccorso per dolore, tumefazione e iperemia all’arto superiore sinistro dopo aver dormito supino con l’arto sotto la testa. Obiettivamente arto superiore sinistro edematoso, iperemico, dolente e muscolo pettorale omolaterale ipotrofico che il paziente rivela essere tale dalla nascita. Un ecocolorDoppler (ECD) venoso evidenzia trombosi venosa profonda di vena succlavia sinistra. Il paziente viene trattato con EBPM a dosaggio terapeutico e durante la degenza vengono indagate cause possibili di trombofilia (congenita o acquisita: screening trombofilico, TC torace-addome) che risultano nella norma. Nel sospetto di uno stretto toracico viene esclusa la presenza di patologie osteoarticolari ma risulta positiva la manovra di Allen a livello del circolo arterioso individuando uno stretto toracico funzionale probabilmente secondario all’ipotrofia muscolare e alla posizione di riposo notturno. Il paziente viene quindi dimesso con terapia anticoagulante con apixaban 5 mg x2 al giorno e indicazione a fisiokinesiterapia. Al controllo a 3 mesi dall’evento, completato il ciclo di FKT, obiettivamente si riscontra arto superiore sinistro nella norma. Un’ECD venoso evidenzia completa ricanalizzazione del trombo e la manovra di Allen risulta negativa a livello arterovenoso. Viene quindi sospesa terapia anticoagulante con indicazione a proseguire a domicilio gli esercizi fisioterapici e a mantenere le accortezze posturali concordate soprattutto per il riposo notturno."
}