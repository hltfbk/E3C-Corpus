{
  "authors": [
    {
      "author": "L. Todaro"
    },
    {
      "author": "F. Ragazzoni"
    },
    {
      "author": "T. Grosso"
    },
    {
      "author": "F. Pagnozzi"
    }
  ],
  "doi": "",
  "publication_date": "2020-MM-DD",
  "id": "IT102921",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un paziente di 74 anni giunge in DEA per recidiva di episodio sincopale con trauma cranico, febbre, cefalea. In anamnesi patologica remota ipertensione arteriosa e prostatectomia con incontinenza urinaria. AngioTC encefalo negativa. Liquor: lieve proteinorrachia. Rx torace: negativo. È ricoverato con diagnosi di sepsi da sospetta infezione delle vie urinarie; emocolture ed urocoltura risulteranno negative. Sviluppato quadro di shock con PCR 404 e PCT 4.31 viene trasferito in Rianimazione. Al rientro in Medicina, a risoluzione della sepsi, presenta importante poliuria, bilancio idrico negativo, persistenza di ipotensione, astenia, rallentamento ideomotorio. Il persistere di ipotensione e poliuria con osmolarità urinaria bassa anche dopo test dell’assetamento hanno fatto sospettare deficit di ADH. La rivalutazione della TAC encefalo ha messo in evidenza sella vuota parziale. TSH, ACTH, FSH, LH, cortisolo, testosterone sono risultati ridotti. È stata iniziata terapia sostitutiva (cortisone acetato, tiroxina, desmopressina) con netto beneficio."
}