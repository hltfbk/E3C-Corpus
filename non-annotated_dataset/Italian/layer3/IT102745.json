{
  "authors": [
    {
      "author": "V. Durante"
    },
    {
      "author": "G. Eusebi"
    },
    {
      "author": "M.G. Finazzi"
    },
    {
      "author": "L. Giampaolo"
    },
    {
      "author": "P. Montanari"
    },
    {
      "author": "L. Poli"
    },
    {
      "author": "D. Tirotta"
    },
    {
      "author": "A. Salemi"
    }
  ],
  "doi": "",
  "publication_date": "2018-MM-DD",
  "id": "IT102745",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 46 anni con DM1 e artrite reumatoide giovanile in remissione veniva ricoverato per marcato peggioramento di dispepsia, vomito, dolore addominale e calo ponderale. Il paziente era stato recentemente ricoverato in altra sede ove aveva effettuato TC addome (pancreas ipotrofico e disomogeneo, Lnmegalie peripancreatiche reattive), ecoendoscopia (EUS - che confermava reperti TC), MRCP (microlitiasi della colecisti), EGDS (gastrite lieve). Durante il nostro ricovero all’ecografia addome+tiroide si confermavano i reperti addominali già noti ed un quadro di tiroidite (anti-TPO positivi, ipotiroidismo subclinico), venivano esclusi insufficienza pancreatica esocrina e neoplasie pancreatiche (incluso linfoma con esecuzione EUS+FNAB). Dopo un mese di benessere tornava ricoverato. Oltre ai noti sintomi erano presenti ipotensione (85/50 mmHg) e iponatremia (123 mEq/l), per cui è sorto il sospetto di m. di Addison (a esami riduzione di aldosterone e cortisolo, elevazione renina e ACTH). Gli anticorpi anti-surrene sono risultati positivi, come da sindrome di Schmidt. Il trattamento sostitutivo ha normalizzato anomalie biochimiche, valori pressori e cenestesi. Una revisione a posteriori del primo ricovero ci ha mostrato che iponatremia e ipotensione in effetti erano già presenti (132 mEq/L e 90/60 mmHg), un mese e mezzo prima."
}