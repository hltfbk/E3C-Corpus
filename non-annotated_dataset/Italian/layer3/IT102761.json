{
  "authors": [
    {
      "author": "O. Nannola"
    },
    {
      "author": "P. Alinei"
    },
    {
      "author": "R. Berardi"
    },
    {
      "author": "F. Cataldi"
    },
    {
      "author": "D. D’Auria"
    },
    {
      "author": "A. Schiazzano"
    },
    {
      "author": "D. Stellato"
    },
    {
      "author": "P. Morella"
    }
  ],
  "doi": "",
  "publication_date": "2018-MM-DD",
  "id": "IT102761",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Descriviamo il caso di due coniugi, che hanno sviluppato circa 12 ore dopo l’assunzione di funghi diarrea e vomito con accesso al P.S. a circa 48 ore dall’evento iniziale. Gli esami ematochimici iniziali hanno evidenziato severa ipertransaminasemia (GOT 3386 u/lt GPT 3540 u/lt, GOT 4858 u/lt GPT 6304 u/lt rispettivamente), allungamento del PT (INR rispettivamente 2.04 e 1.57), insufficienza renale (creatininemia 6.14 mg/dl e 4.97 mg/dl rispettivamente). All’EAB acidosi metabolica. Non si è riusciti a reperire campioni del fungo consumato per l’identificazione micologica. È stata iniziata terapia con alte dosi di NAC (bolo e successiva infusione continua per 72 ore); già al primo controllo, si è evidenziata riduzione delle transaminasi. L’insufficienza renale, invece, ha avuto un nuovo peggioramento a 10 giorni dall’ingresso, senza però necessità di emodialisi. Entrambi sono stati dimessi a 25 giorni con completa normalizzazione dei parametri epatici e solo lieve insufficienza renale"
}