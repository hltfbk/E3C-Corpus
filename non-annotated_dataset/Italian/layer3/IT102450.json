{
  "authors": [
    {
      "author": "Ronga I"
    },
    {
      "author": "Ferrara L"
    },
    {
      "author": "Gallucci F"
    },
    {
      "author": "Parisi A"
    },
    {
      "author": "Valentino U"
    },
    {
      "author": "Uomo G"
    }
  ],
  "doi": "",
  "publication_date": "2014-MM-DD",
  "id": "IT102450",
  "url": "https://www.italjmed.org/index.php/ijm/article/download/itjm.2014.s1/488/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Sesso maschile, anni 57, ex tabagista. Anamnesi familiare e patologica negative. Nel giugno 2013 comparsa di lieve anemia con sideropenia; EGDS negativa; terapia marziale con rientro dei dati di laboratorio. Dopo due mesi, nuovo riscontro di anemia (Hb 11.5g/dl) sideropenica: sangue occulto nelle feci negativo. Terapia marziale di nuovo efficace con buona risposta reticolocitaria. Dopo un mese astenia; ai controlli Hb 11g/dl con sideremia e ferritina ridottissime; EGDS e sangue occulto negativi; pan-colonscopia, eco addome, rx torace e marcatori tumorali negativi. Nuovo ciclo di terapia marziale (e.v.) con ripristino solo temporaneo dei dati di laboratorio. Astenia ingravescente con dolore addominale lieve, sordo, prevalente in mesogastrio. Viene effettuato un esame del piccolo intestino con videocapsula con evidenza a circa 30 min dal Treitz di una area iperemica con sangue vivo intraluminale; viene eseguita una TC multidetettore-clisma del tenue in ipotonia e si rileva la presenza di una ansa congesta con sospetto di anomalia vascolare in sede tipo fistola a-v. Si invia il paziente allâ€™intervento chirurgico: asportazione di una ansa iliale sede di ulcerazione. Istologia: adenocarcinoma G3, stadio T1M0Nx."
}