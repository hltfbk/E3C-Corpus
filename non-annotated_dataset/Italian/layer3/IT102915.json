{
  "authors": [
    {
      "author": "M. Spadaro"
    },
    {
      "author": "V. Sbolgi"
    },
    {
      "author": "I. Carbone"
    },
    {
      "author": "R. Losacco"
    },
    {
      "author": "S. Mandetta"
    },
    {
      "author": "C.A.M. Lo Iacono"
    }
  ],
  "doi": "",
  "publication_date": "2020-MM-DD",
  "id": "IT102915",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di 90 anni giunge alla nostra osservazione per una febbre di ndd da circa 3 settimane resistente a terapia antibiotica. In anamnesi anemia in corso di studio, ipertensione arteriosa e cardiopatia ischemica. RX torace: negativa. Gli esami di laboratorio confermavano la presenza di anemia normocitica. Alla luce del quadro clinico si eseguiva un’ecografia epatosplenica e delle stazioni linfonodali superficiali. L’esame evidenziava splenomegalia ed una diffusa linfoadenomegalia. La maggior parte dei linfonodi mostrava sovvertimento strutturale con mancata evidenziazione dell’ilo e alterazioni della vascolarizzazione all’ecocolordoppler. Lo studio identificava in sede inguinale sinistra il linfonodo con caratteristiche di sospetto maggiore e di più facile accesso chirurgico. Eseguita l’asportazione del linfonodo indicato dall’esame ecografico, l’esame istologico poneva diagnosi di linfoma a cellule B di tipo mantellare."
}