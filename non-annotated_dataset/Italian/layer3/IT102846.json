{
  "authors": [
    {
      "author": "E. Sagrini"
    },
    {
      "author": "M.G. Sama"
    },
    {
      "author": "P. Cataleta"
    },
    {
      "author": "A. Buscaroli"
    },
    {
      "author": "M.E. Bellio"
    },
    {
      "author": "S. Bernardini"
    },
    {
      "author": "L. Montanari"
    }
  ],
  "doi": "",
  "publication_date": "2019-MM-DD",
  "id": "IT102846",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 60 anni giungeva alla nostra osservazione per calo ponderale, nausea, disfagia, addominalgie migranti e diarrea recidivanti da mesi. Trenta anni prima diagnosi di LES con nefrite lupica in remissione (proteinuria negativa), non più in terapia immunosoppressiva. Agli esami ematici all’ingresso piastrinopenia (61000/L), antiDNA positivi (47 KIU/L), proteinuria (1690 mg/die). Alla EGDS gastrite acuta con biopsia aspecifica. La TC mostrava ispessimento diffuso parietale gastrico e del piccolo intestino con edema di parete (“target sign”), versamento ascitico e adenopatie mesenteriali. Dimessa dopo nutrizione parenterale e riposo intestinale, procinetici e blanda terapia steroidea. Dopo un mese recidiva di dispepsia severa, piastrinopenia (4000/L), incremento proteinuria (4000 mg/die) e antiDNA (97 KIU/L). La biopsia renale documentava glomerulonefrite lupica diffusa IV stadio. Seguiva terapia con boli steroidei ad alte dosi con beneficio clinico, normalizzazione del quadro TC e risalita della conta piastrinica. In seguito si associava micofenolato a steroidi, con scomparsa persistente dei sintomi gastroenterici e di proteinuria."
}