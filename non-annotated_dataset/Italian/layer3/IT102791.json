{
  "authors": [
    {
      "author": "Peirce C"
    },
    {
      "author": "Maffettone A"
    },
    {
      "author": "Maiolica O"
    },
    {
      "author": "d’Errico T"
    },
    {
      "author": "Italiano G"
    },
    {
      "author": "Rinaldi M"
    },
    {
      "author": "Di Fraia S"
    }
  ],
  "doi": "",
  "publication_date": "2019-MM-DD",
  "id": "IT102791",
  "url": "https://www.italjmed.org/index.php/ijm/article/download/itjm.2019.s1/1163/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Ad un paziente di sesso M, di anni 70, veniva posta diagnosi istologica di carcinoma squamoso polmonare (pT3N1M1). Dopo il fallimento della chemioterapia, iniziava terapia con nivolumab. All’inizio, presentava normo funzione tiroidea con negatività anticorpale. Dopo tre mesi, si rilevava ipotiroidismo subclinico “mild” con valori del TSH di 9 mUI/mL in presenza di positività anticorpale (AbTPO e AbTg). Si iniziava, dunque, terapia con Levo tiroxina (LT4) in compresse al dosaggio di 1.6 mcg/Kg/die. Dopo 6 settimane dall’inizio della terapia, l’ipotiroidismo passava dalla forma subclinica a quella conclamata, con valori di TSH di 20 mUI/mL e bassi valori delle forme libere degli ormoni tiroidei. Si proponeva lo switch terapeutico alla formulazione liquida, ma a causa della scarsa palatabilità, il paziente la rifiutava. Si effettuava, quindi, uno switch alla formulazione in softgel e, dopo circa 2 mesi, si rilevava un buon compenso di funzione tiroidea anche se ad un dosaggio sovrafisiologico (1.9 mcg/Kg/die)."
}