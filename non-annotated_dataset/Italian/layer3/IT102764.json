{
  "authors": [
    {
      "author": "L. Pavan"
    },
    {
      "author": "M. Bamberga"
    },
    {
      "author": "F. Rivolta"
    },
    {
      "author": "R. Baiardini"
    }
  ],
  "doi": "",
  "publication_date": "2018-MM-DD",
  "id": "IT102764",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Il pz F.C., di 65 anni, è affetto da OSAS in CPAP e, da aprile 2011, da atrofia multi sistemica con parkinsonismo. A maggio 2017 la moglie del pz ha segnalato ripresa delle apnee nonostante CPAP: la polisonnografia ha confermato numerosi brevi eventi (AHI 113) tutti di tipo centrale con andamento periodico quindi è stata impostata in prima battuta ventilazione in modalità Bilevel al posto di CPAP. Prima di ulteriore controllo il pz è stato ricoverato in agosto 2017 presso l’Ospedale di Portogruaro per tromboembolia polmonare e dimesso con terapia anticoagulante orale ed ossigenoterapia. Si è proceduto quindi a ricovero In Reparto. Prima di impostare un Servo-ventilatore previa misura della frazione di eiezione, è stata impostata ventilazione in modalità Bilevel spontanea/ temporizzata. La polisonnografia ha evidenziato pressoché totale remissione degli eventi apnoici/ipopnoici e la normalizzazione della saturazione ossiemoglobinica. Si segnala che nelle fasi di sonno profondo il pz non presentava atti respiratori autonomi ma si verificavano solo atti mandatori. In questo pz dapprima solo con apnee ostruttive ed in seguito anche con apnee centrali per l’insorgenza di una comorbidità neurologica, la ventilazione meccanica in modalità Bilevel spontanea/temporizzata è stata in grado di risolvere il problema."
}