{
  "authors": [
    {
      "author": "L. Giannini"
    },
    {
      "author": "C. Pantone"
    },
    {
      "author": "M.C. Giovacchini"
    },
    {
      "author": "R. Giovannetti"
    },
    {
      "author": "M. Straniti"
    },
    {
      "author": "V. Maestripieri"
    },
    {
      "author": "G. Panigada"
    }
  ],
  "doi": "",
  "publication_date": "2020-MM-DD",
  "id": "IT102899",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una donna di 85 anni affetta da BPCO, decadimento cognitivo e sospetta arterite di Horton in terapia steroidea accedeva c/o la Medicina Interna di Pescia (PT) per tumefazione della coscia sinistra. Agli esami ematici rialzo degli indici di flogosi (PCR 25 mg/dl, PCT 3 mg/dl); l’ecografia confermava una lesione infiltrante i piani muscolari, la TC total body MDC e la RMN della coscia definivano la lesione verosimilmente discariocinetica con sospetti secondarismi polmonari; come reperto collaterale era presente anche embolia polmonare bilaterale. Veniva quindi eseguita una biopsia ecoguidata e l’analisi del materiale non mostrava cellule neoplastiche, ma risultava positivo per Nocardia farcinica. Venivano intrapresa terapia mirata con trimetoprim-sulfametossazolo (TMP-SMX) ev, drenato l’ascesso della coscia ed eseguita TC cranio con esclusione dell’interessamento del SNC. Durante il ricovero miglioramento della clinica e normalizzazione di PCR e PCT, con dimissione dopo 3 settimane di antibiotico ev ed indicazione a proseguire TMP-SMX orale fino a rivalutazione infettivologica."
}