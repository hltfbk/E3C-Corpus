{
  "authors": [
    {
      "author": "V. Bernardis"
    },
    {
      "author": "S. Rondinella"
    },
    {
      "author": "M. Balbi"
    }
  ],
  "doi": "",
  "publication_date": "2020-MM-DD",
  "id": "IT102882",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Maschio di 76 anni ricoverato per edema e dermite di gamba sin, associata a febbre e decadimento delle condizioni generali. In anamnesi: morbo di Paget non responsivo ad acido zoledronico, diabete mellito in antidiabetico orale, obesità. Il quadro clinico-strumentale di ingresso deponeva per erisipela, per cui veniva avviata terapia antibiotica ad ampio spettro con amoxicillina/ acido clavulanico in associazione a clindamicina e successiva escalation a piperacillina/tazobactam con buona risposta clinica. In considerazione del decadimento psico-organico, eseguiva TC torace e addome con mdc, che documentava la presenza di multiple lesioni ossee strutturali prevalentemente addensanti diffuse (sterno, clavicole, scapole, vertebrali e bacino), sospette per secondarismi, e tessuto solido presumibilmente secondario dei muscoli ileopsoas bilateralmente (>a sn) e del sottospinato di dx. Si discuteva con Oncologo e Radiologo interventista e si concordava RMN addome inferiore e successiva biopsia TC-guidata del muscolo ileo-psoas di sinistra. Confermato in RMN il tessuto solido muscolare noto, con evidenza di invasione del canale midollare. Negativi gli oncomarkers, così come gli esami colturali. L’esame istologico su campione bioptico documentava la presenza di tessuto compatibile con ripetizione da tumore osseo a cellule giganti."
}