{
  "authors": [],
  "doi": "https://doi.org/10.4081/pmc.2015.108",
  "publication_date": "2015-MM-DD",
  "id": "IT103043",
  "url": "http://www.pediatrmedchir.org/index.php/pmc/article/view/pmc.2015.108",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "Ambra di anni 2+3/12 viene ricoverata nel nostro reparto per iperpiressia, convulsioni febbrili. All’anamnesi si rileva che da 3 giorni la bambina presentava iperpiressia e che in terza giornata ha presentato episodio critico (la bambina ha già presentato 3 episodi di convulsioni febbrili semplici) per cui viene trattenuta inizialmente in breve osservazione e poi, sulla base dei risultati degli esami ematici (PCR 25 mg/dL) ricoverata per gli accertamenti e le cure del caso. All’ingresso: peso di kg 11.500, altezza di 90 cm, discrete condizioni generali, non segni meningei, pupille isocoriche isocicliche normoreagenti alla luce, nervi cranici indenni, addome piano, trattabile, organi ipocondriaci nei limiti, auscultazione toracica negativa, faringe e tonsille iperemiche, MT destra iperemica ed estroflessa, MT sinistra normale, rinite.\n\nEsami eseguiti all’ingresso: esami ematici (1° giorno di ricovero): emocromo con GB 17.000 (N 79,6%, L 10,8%, M 9,4%), GR 4200000, Hb 10.2, Ht 32%, MCV 76.4, PLT 381000; PCR 25.25. Si inizia terapia con Amoxicillina + Acido Clavulanico che però è sostituita dopo 24 ore con Ceftriaxone 600 mg x 2 e.v. per la comparsa di tumefazione in progressivo aumento (dolorabile alla palpazione) ed iperemia della regione retroauricolare dx con estroflessione del padiglione auricolare; la MT dx appare opacata, iperemica ed estroflessa, mentre la MT sx è nella norma. Si esegue tampone faringeo (risultato: Streptococcus piogenes) e tampone auricolare (negativo); gli esami ematici (3° giorno di ricovero e di terapia antibiotoica) evidenziano un emocromo con GB 13700 (N 59,6%, L 30,5%, M 9,4%), PLT 495000; PCR 14,3 in graduale miglioramento.\n\nDopo 3 giorni di terapia con Ceftriaxone e.v. si assiste a sfebbramento con netto miglioramento della sintomatologia dolorosa all’orecchio destro.\n\nIn quarta giornata si rileva persistenza di tumefazione con lieve dolorabilità alla palpazione, iperemia della regione retroauricolare dx con estroflessione del padiglione auricolare, per cui si esegue TC delle rocche petrose in narcosi, con il seguente referto: Evidente impegno infiammatorio, da entrambi i lati, con tessuto a densità intermedia che occupa entrambe le casse timpaniche e posteriormente si estende a interessare l’aditus ed antrum e l’antro mastoideo. Opacamento delle cellule mastoidee. A dx è apprezzabile anche tumefazione dei tessuti molli in sede periauricolare e temporale dx. Si osservano segni di sinusite mascellare bilaterale.\n\nNei giorni seguenti si osserva lieve riduzione dell’edema retroauricolare con scomparsa dell’iperemia e del dolore alla palpazione; le condizioni generali sono buone, persiste apiressia, la bambina si alimenta e riposa normalmente. Gli esami ematici mostrano un progressivo miglioramento degli indici di flogosi: esami ematici (5° giorno): emocromo con GB 11100 (N 54,4%, L 32,8%, M 10,5%), PLT 878000, PCR 3.13; esami ematici (7° giorno): emocromo con GB 7.200 (N 44,1%, L 43,3%, M 9,7%), PLT 1020000; PCR 0,75, AST 66 ALT 186 GGT 58 BT 0,13. Si evidenziano anche piastrinosi e un rialzo delle transaminasi per cui viene sospeso il Ceftriaxone e sostituito con Ampicillina+ Sulbactam ev. Il quadro clinico retro-auricolare dx appare modificato con la comparsa d’infiltrazione sottocutanea non dolente né dolorabile e con cute sovrastante non iperemica.\n\nIn 12° giornata viene trasferita presso la Clinica ORL Universitaria di Pisa dove esegue paracentesi timpanica destra ed incisione di raccolta ascessuale mastoidea destra con prelievo di materiale dalla raccolta ascessuale che all’esame batteriologico risulta sterile per batteri e miceti; nella stessa giornata viene rinviata presso il nostro reparto dove prosegue altri 4 giorni di terapia ev.\nAlla dimissione è apiretica, le condizioni generali sono buone, si alimenta e riposa bene, non lamenta dolore. Nulla a carico di cuore torace e addome. MT sx indenne. La ferita chirurgica alla regione mastoidea destra si presenta asciutta, il condotto uditivo destro è asciutto con crosta, niente da notare per il resto.\nGli esami ematici (14° giorno) mostrano: emocromo con GB 7.800 (N 23,3%, L 63,5%, M 9,5%) PLT 689000, PCR 0,08 AST 41 ALT 34 GGT 50 BT 0,26.\nDopo 15 giorni di ricovero la paziente viene dimessa con la diagnosi di otomastoidite bilaterale con prevalenza destra, ascesso regione retro auricolare destra, sinusite mascellare, convulsioni febbrili, e terapia domiciliare con Amoxicillina + Acido Clavulanico sospensione 3,5 mL per 3 volte al giorno fino al controllo otorinolaringoiatrico (4 giorni dopo). Un timpanogramma eseguito dopo 20 gg appare ancora piatto."
}