{
  "authors": [
    {
      "author": "A. Tesei"
    },
    {
      "author": "S. Spini"
    }
  ],
  "doi": "",
  "publication_date": "2016-MM-DD",
  "id": "IT102688",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "K.B., paziente indiana di 48 anni affetta da obesità e DM in terapia con metformina, si presenta in PS per febbre, vomito e dolore inguinale destro, inducente posizione antalgica in flessione, irradiato al fianco. Una TC con mdc rivela la presenza di una raccolta ascessuale nel contesto del muscolo psoas destro e la paziente viene urgentemente sottoposta a toilette chirurgica dell’ascesso per via laparoscopica con dimostrazione di appendicite catarrale. Durante la degenza si imposta terapia antibiotica con metronidazolo e piperacillina/tazobactam con progressivo miglioramento clinico, ma in seguito alla rimozione del drenaggio percutaneo, si assiste a ricomparsa di febbre e dolore. Al controllo TC si evidenzia recidiva della raccolta ascessuale di psoas, estesa anche alla regione trocanterica destra e all’inserzione del muscolo psoas. L’esame colturale, microscopico e PCR, eseguito sul materiale nuovamente drenato, dimostra positività per Mycobacterium tubercolosis, mentre appare negativa la ricerca del BK a livello appendicolare per mezzo di colorazioni specifiche. Esame istologico su appendice e su biopsie di valvola ileociecale iperemica, rilevata alla colonscopia, sono ancora in corso."
}