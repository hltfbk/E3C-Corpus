{
  "authors": [],
  "doi": "",
  "publication_date": "2020-MM-DD",
  "id": "IT102973",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "Il signor Gino di anni 82 si ricovera nell’UO di Pneumologia, a causa di BPCO riacutizzata. Il Sig. Gino è stato un forte fumatore ed ha lavorato come fornaio fino a quindici anni fa. L’infermiere, al momento dell’accoglienza, rileva all’esame obiettivo che la cute è disidratata, presenta dispnea e tosse con presenza di muco, edemi agli arti inferiori e difficoltà nella mobilizzazione, che impedisce a Gino di assumere spontaneamente la posizione seduta. Infatti è la moglie anziana che lo aiuta costantemente in ogni sua attività, sia a casa che in ospedale. I due coniugi vivono da soli in un appartamento in centro a Firenze, ed è la moglie che, a fatica, si prende cura del marito."
}