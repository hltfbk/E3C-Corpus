{
  "authors": [],
  "doi": "",
  "publication_date": "2021-02-01",
  "id": "IT107671",
  "url": "",
  "source": "Agenzia Italiana del Farmaco",
  "source_url": "https://farmaci.agenziafarmaco.gov.it",
  "licence": "CC-BY-NC",
  "language": "it",
  "type": "other",
  "description": "patient information leaflets for medicines",
  "text": "Confezioni \r\n Gonal F 300 UI (22 mcg)/0,5 ml soluz. iniett. sc 1 penna prer. + 1 penna prer. + 8 aghi\nCos'è Gonal F? \r\n Gonal F  è un farmaco a base del principio attivo  Follitropina Alfa , appartenente alla categoria degli  Ormoni gonadotrofici  e nello specifico  Gonadotropine . E' commercializzato in Italia dall'azienda  Merck Serono S.p.A. . Gonal F  può essere prescritto con  Ricetta RRL - medicinali soggetti a prescrizione medica limitativa, vendibili al pubblico su prescrizione di centri ospedalieri o di specialisti .\r\n\t\t\t\t\t\t\t\t\t\t \r\n\nInformazioni commerciali sulla prescrizione \r\n Titolare:  Merck Europe B.V. Concessionario:  Merck Serono S.p.A. Ricetta:  RRL - medicinali soggetti a prescrizione medica limitativa, vendibili al pubblico su prescrizione di centri ospedalieri o di specialisti Classe:  A Principio attivo:  Follitropina Alfa Gruppo terapeutico:  Ormoni gonadotrofici Forma farmaceutica:  soluzione (uso interno)\nIndicazioni \r\n Nelle donne adulte \r\n \r\n  Anovulazione (inclusa la sindrome dell'ovaio policistico) in donne che non rispondono al trattamento con clomifene citrato. \r\n  Stimolazione dello sviluppo follicolare multiplo in donne sottoposte a tecniche di riproduzione assistita ( Assisted Reproductive Technology , ART), come la fertilizzazione  in vitro  ( In Vitro Fertilisation , IVF), trasferimento di gameti all'interno delle tube o trasferimento di zigoti all'interno delle tube. \r\n  GONAL-f, in associazione ad una preparazione a base di ormone luteinizzante ( Luteinising Hormone , LH), è raccomandato per la stimolazione dello sviluppo follicolare e dell'ovulazione in donne con grave insufficienza di LH ed FSH. Negli studi clinici tali pazienti venivano identificate in base a livelli sierici di LH endogeno <1,2 UI/L. \r\n \r\n Negli uomini adulti \r\n \r\n  GONAL-f è indicato nella induzione della spermatogenesi in uomini affetti da ipogonadismo ipogonadotropo congenito o acquisito, in associazione alla Gonadotropina Corionica umana ( human Chorionic Gonadotropin,  hCG). \r\n\nPosologia \r\n \r\n Il trattamento con GONAL-f deve essere iniziato sotto la supervisione di un medico esperto nel trattamento dei disturbi della fertilità. \r\n Ai pazienti deve essere fornito il numero esatto di penne per il ciclo di trattamento a cui devono sottoporsi e devono essere loro illustrate le tecniche di iniezione corrette. \r\n Posologia \r\n Le dosi raccomandate per GONAL-f sono quelle utilizzate per l'FSH urinario. La valutazione clinica di GONAL-f indica che le sue dosi giornaliere, i regimi di somministrazione e i metodi di monitoraggio del trattamento non devono essere diversi da quelli normalmente usati per i medicinali contenenti FSH urinario. Si consiglia di seguire le dosi iniziali raccomandate sotto indicate. \r\n Studi clinici comparativi hanno dimostrato che i pazienti in media richiedono una dose cumulativa di GONAL-f più bassa e una durata del trattamento più breve rispetto all'FSH urinario. Si considera pertanto corretto somministrare una dose totale di GONAL-f più bassa di quella generalmente utilizzata con l'FSH urinario, non solo per ottimizzare lo sviluppo follicolare ma anche per ridurre il rischio di una iperstimolazione ovarica indesiderata (vedere paragrafo 5.1). \r\n È stata dimostrata la bioequivalenza tra la formulazione multidose di GONAL-f e dosaggi equivalenti della formulazione monodose. \r\n Donne con anovulazione (inclusa la sindrome dell'ovaio policistico) \r\n Il trattamento con GONAL-f può essere effettuato con iniezioni giornaliere. Nelle donne con mestruazioni la terapia deve iniziare entro i primi 7 giorni del ciclo mestruale. \r\n Lo schema posologico più comune prevede iniezioni giornaliere di 75-150 UI di FSH che possono essere aumentate, se necessario, di 37,5 o 75 UI ad intervalli di 7 o 14 giorni per ottenere una risposta adeguata ma non eccessiva. Il trattamento va adattato in base alla risposta individuale della paziente, che va valutata misurando le dimensioni del follicolo mediante esame ecografico e/o mediante il dosaggio degli estrogeni. La dose massima giornaliera non supera generalmente 225 UI di FSH. Se la paziente non risponde adeguatamente dopo 4 settimane di trattamento il ciclo di terapia deve essere interrotto; la paziente dovrà essere sottoposta a ulteriori accertamenti, al termine dei quali potrà iniziare il ciclo terapeutico seguente con una dose superiore a quella del ciclo precedentemente interrotto. \r\n Una volta ottenuta la risposta ottimale, 24-48 ore dopo l'ultima iniezione di GONAL-f è necessario somministrare 250 microgrammi di coriogonadotropina alfa umana ricombinante (r-hCG) o da 5.000 a 10.000 UI di hCG in unica somministrazione. È preferibile che la paziente abbia rapporti sessuali a scopo procreativo sia il giorno della somministrazione di hCG sia quello successivo. In alternativa, potrà essere eseguita una inseminazione intrauterina ( Intra Uterine Insemination , IUI). \r\n Se si ottiene una risposta eccessiva, si deve interrompere il trattamento con GONAL-f e rinunciare alla somministrazione di hCG (vedere paragrafo 4.4). Nel ciclo successivo il trattamento deve essere ripreso con una dose più bassa. \r\n Donne sottoposte a stimolazione ovarica per lo sviluppo follicolare multiplo che precede la fertilizzazione in vitro o altre tecniche di riproduzione assistita \r\n Il regime comunemente adottato nella superovulazione prevede la somministrazione di 150-225 UI di GONAL-f al giorno iniziando il 2° o 3° giorno del ciclo. Il trattamento viene continuato finché non viene raggiunto un adeguato sviluppo follicolare (valutato mediante monitoraggio della concentrazione degli estrogeni e/o mediante monitoraggio ecografico) adattando la dose in base alla risposta della paziente fino ad un massimo generalmente di 450 UI al giorno. In genere, un adeguato sviluppo follicolare viene raggiunto intorno al decimo giorno di trattamento (intervallo compreso tra 5 e 20 giorni). \r\n Per indurre la maturazione follicolare finale devono essere somministrati 250 microgrammi di r-hCG o 5.000 UI fino a 10.000 UI di gonadotropina corionica (hCG), in unica somministrazione, 24-48 ore dopo l'ultima somministrazione di GONAL-f. \r\n Comunemente si provoca una soppressione ipofisaria ( down-regulation ) con un agonista o antagonista dell'ormone che rilascia la gonadotropina (GnRH) al fine di sopprimere il picco dell'LH endogeno e di controllarne la secrezione tonica. Lo schema di trattamento più comune prevede l'utilizzo di GONAL-f circa 2 settimane dopo l'inizio della terapia con l'agonista; entrambi i trattamenti vengono continuati fino a quando si raggiunge un adeguato sviluppo follicolare. Per esempio dopo 2 settimane di trattamento con l'agonista, somministrare 150-225 UI di GONAL-f per i primi 7 giorni. La dose viene poi aggiustata secondo la risposta ovarica. \r\n L'esperienza acquisita nella IVF indica che in genere la percentuale di successi rimane stabile durante i primi quattro tentativi, per poi diminuire successivamente in maniera graduale. \r\n Donne con anovulazione dovuta a grave insufficienza di LH ed FSH \r\n Nelle donne carenti di LH ed FSH (ipogonadismo ipogonadotropo), l'obiettivo della terapia con GONAL-f in associazione alla lutropina alfa è lo sviluppo di un singolo follicolo di Graaf maturo dal quale verrà liberato l'ovocita dopo la somministrazione di gonadotropina corionica umana (hCG). GONAL-f deve essere somministrato con iniezioni giornaliere contemporaneamente a lutropina alfa. Poiché tali pazienti sono amenorroiche ed hanno una bassa secrezione endogena di estrogeni, il trattamento può iniziare in qualsiasi giorno. \r\n Uno schema posologico raccomandato comincia con 75 UI di lutropina alfa al giorno e 75-150 UI di FSH. Il trattamento va adattato in base alla risposta individuale della paziente, che va valutata misurando le dimensioni del follicolo mediante esame ecografico e mediante il dosaggio degli estrogeni. \r\n Se si ritiene opportuno un aumento della dose di FSH, l'adattamento del dosaggio dovrà essere effettuato preferibilmente con incrementi di 37,5 UI-75 UI ad intervalli di 7-14 giorni. \r\n La durata della stimolazione di un ciclo può essere estesa fino a 5 settimane. \r\n Una volta ottenuta la risposta ottimale, 24-48 ore dopo l'ultima iniezione di GONAL-f e lutropina alfa, è necessario somministrare 250 microgrammi di r-hCG o da 5.000 a 10.000 UI di hCG in dose unica. Si raccomanda alla paziente di avere rapporti sessuali a scopi procreativi il giorno della somministrazione dell'hCG e il giorno successivo. In alternativa, può essere eseguita una IUI. \r\n Al fine di evitare una insufficienza precoce del corpo luteo dopo l'ovulazione, dovuta alla carenza di sostanze ad attività luteotropa (LH/hCG), deve essere valutata l'opportunità di un supporto della fase luteale. \r\n In caso di risposta eccessiva, il trattamento deve essere interrotto e l'hCG non deve essere somministrato. Nel ciclo successivo il trattamento deve essere ripreso con dosaggi di FSH più bassi rispetto al ciclo precedente. \r\n Uomini con ipogonadismo ipogonadotropo \r\n GONAL-f deve essere somministrato ad una dose di 150 UI tre volte la settimana, in associazione con l'hCG, per almeno 4 mesi. Se dopo tale periodo il paziente non risponde, il trattamento combinato può ulteriormente continuare; l'esperienza clinica corrente indica che il trattamento per almeno 18 mesi può essere necessario per indurre la spermatogenesi. \r\n Popolazioni particolari \r\n Anziani \r\n Non esiste alcuna indicazione per un uso specifico di GONAL-f nella popolazione anziana. La sicurezza e l'efficacia di GONAL-f nei pazienti anziani non sono state stabilite. \r\n Compromissione renale o epatica \r\n La sicurezza, l'efficacia e la farmacocinetica di GONAL-f nei pazienti con compromissione renale o epatica non sono state stabilite. \r\n Popolazione pediatrica \r\n Non esiste alcuna indicazione per un uso specifico di GONAL-f nella popolazione pediatrica. \r\n Modo di somministrazione \r\n GONAL-f è destinato all'uso sottocutaneo. L'iniezione va effettuata ogni giorno alla stessa ora. \r\n La prima iniezione di GONAL-f deve essere effettuata sotto diretta supervisione medica. L'autosomministrazione di GONAL-f deve essere effettuata unicamente da pazienti ben motivati, opportunamente addestrati e che abbiano la possibilità di consultare un esperto. \r\n Poiché la penna preriempita GONAL-f con cartuccia multidose è destinata a più iniezioni, i pazienti devono gravi istruzioni chiare per evitare l'uso scorretto della presentazione multidose. \r\n Per le istruzioni sulla somministrazione con la penna preriempita, vedere il paragrafo 6.6 e le “Istruzioni per l'uso“.\nControindicazioni \r\n \r\n  ipersensibilità al principio attivo o ad uno qualsiasi degli eccipienti elencati al paragrafo 6.1 \r\n  tumori dell'ipotalamo o della ghiandola ipofisaria \r\n  ingrossamento ovarico o cisti ovarica non dovuta a sindrome dell'ovaio policistico \r\n  emorragie ginecologiche ad eziologia sconosciuta \r\n  carcinoma dell'ovaio, dell'utero o della mammella \r\n \r\n GONAL-f non deve essere usato quando non può essere ottenuta una risposta efficace a causa di: \r\n \r\n  insufficienza ovarica primitiva \r\n  malformazioni degli organi sessuali incompatibili con la gravidanza \r\n  fibromi dell'utero incompatibili con la gravidanza \r\n  in caso di insufficienza testicolare primaria \r\n \r\n\nAvvertenze speciali e precauzioni di impiego \r\n Tracciabilità  Al fine di migliorare la tracciabilità dei medicinali biologici, il nome e il numero di lotto del medicinale somministrato devono essere chiaramente registrati.  Raccomandazioni generali  GONAL-f è una potente  \r\n\t\t\t\t\t\t\t\t\t\t\t\r\n\t\t\t\t\t\t\t\t\t\t\t...  Vedi la Scheda Tecnica del farmaco - RCP - completa: accedi al sito www.codifa.it \r\n\nInterazioni con altri medicinali e altre forme di interazione \r\n La co-somministrazione di GONAL-f con altri medicinali stimolanti l'ovulazione (es. hCG, clomifene citrato) può determinare un potenziamento della risposta follicolare, mentre la co-somministrazione di un medicinale GnRH agonista o antagonista,  ...  Vedi la Scheda Tecnica del farmaco - RCP - completa: accedi al sito www.codifa.it Interazioni riportate su letteratura scientifica internazionale Prima di prendere  \"Gonal F\"  insieme ad altri farmaci come  , etc.., chiedi al tuo al tuo medico o farmacista di fiducia di verificare che sia sicuro e non dannoso per la tua salute ... \nAssumere Gonal F durante la gravidanza e l'allattamento \r\n Posso prendere Gonal F durante la gravidanza e l'allattamento? Gravidanza  Non vi è indicazione all'uso di GONAL-f durante la gravidanza. I dati relativi a un numero limitato di gravidanze esposte (meno di 300 gravidanze esposte) indicano che Follitropina Alfa \r\n\t\t\t\t\t\t\t\t\t\t ...  Vedi la Scheda Tecnica del farmaco - RCP - completa: accedi al sito www.codifa.it \r\n\nEffetti sulla capacità di guidare veicoli e sull'uso di macchinari \r\n \r\n Ci si attende che GONAL-f non alteri o alteri in modo trascurabile la capacità di guidare veicoli e di usare macchinari. \r\n\nEffetti indesiderati \r\n Riassunto del profilo di sicurezza  Le reazioni avverse segnalate più comunemente sono cefalea, cisti ovariche e reazioni locali della sede di iniezione (ad es. dolore, eritema, ematoma, gonfiore e/o irritazione  ...  Vedi la Scheda Tecnica del farmaco - RCP - completa: accedi al sito www.codifa.it \r\n\nSovradosaggio \r\n \r\n Non sono stati riportati casi di sovradosaggio dovuti a GONAL-f, tuttavia esiste la possibilità che si verifichi una OHSS (vedere paragrafo 4.4). \r\n\nProprietà farmacodinamiche \r\n Categoria farmacoterapeutica: ormoni sessuali e modulatori del sistema genitale, gonadotropine, codice ATC: G03GA05.  Nelle donne il principale effetto della somministrazione parenterale dell'FSH è lo sviluppo di follicoli di Graaf maturi. \r\n\r\n\r\n\t\t\t\t\t\t\t\t\t\t...  \r\n\nProprietà farmacocinetiche \r\n Dopo somministrazione per via endovenosa, la Follitropina Alfa si distribuisce nello spazio liquido extracellulare con un'emivita iniziale di circa 2 ore e viene eliminata con una emivita terminale di circa  ...  \r\n\nDati preclinici di sicurezza \r\n I dati preclinici non rivelano rischi particolari per l'uomo sulla base di studi convenzionali di tossicità a dosi singole e ripetute e genotossicità, oltre a quelli già menzionati in altri  ...  \r\n\nElenco degli eccipienti \r\n Polossamero 188  Saccarosio  Metionina  Sodio fosfato monobasico monoidrato  Sodio fosfato dibasico diidrato  m-Cresolo  Acido fosforico concentrato  Sodio idrossido  Acqua per preparazioni iniettabili\nFarmaci Equivalenti \r\n I farmaci equivalenti di  Gonal F  a base di  Follitropina Alfa  sono:  Gonal F - Soluzione ,  Ovaleap"
}