{
  "authors": [
    {
      "author": "L. Pavan"
    },
    {
      "author": "R. Capra"
    },
    {
      "author": "B. Cattaneo"
    },
    {
      "author": "A. Grittini"
    },
    {
      "author": "G. Rotiroti"
    },
    {
      "author": "E. Venegoni"
    },
    {
      "author": "M. Draisci"
    },
    {
      "author": "A. Corso"
    },
    {
      "author": "P. Mantegazza"
    },
    {
      "author": "G. Patruno"
    },
    {
      "author": ""
    }
  ],
  "doi": "",
  "publication_date": "2020-MM-DD",
  "id": "IT102908",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "A. Romorini, A. Prelle, N. Mumoli Abbiamo osservato un caso di leucopiastrinopenia in una donna di 80 anni, affetta da ipertensione arteriosa, comizialità su base vascolare, decadimento cognitivo e ricoverata per sepsi da S hominis ed epidermidis, infezione delle vie urinarie da E coli e K pneumoniae, pleuropolmonite sin con insufficienza respiratoria ipossiemica acuta secondaria. Durante il decorso è comparsa leucopiastrinopenia che è stata considerata secondaria allo stato settico. In base agli antibiogrammi sono stati prescritti piperacillina/tazobactam, teicoplanina, poi ceftriaxone e ciprofloxacina raggiungendo una stabile apiressia. Nonostante il deciso miglioramento delle condizioni cliniche e degli indici di flogosi la leucopiastrinopenia è rimasta invariata. Rivalutando globalmente il caso si è pensato all’acido valproico come con-causa che pertanto è stato gradualmente sostituito con levetiracetam. Dopo qualche giorno si è assistito finalmente al miglioramento dell’esame emocromocitometrico."
}