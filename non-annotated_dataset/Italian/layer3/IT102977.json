{
  "authors": [],
  "doi": "",
  "publication_date": "2020-MM-DD",
  "id": "IT102977",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "Il signor Antonio di 56 anni viene dimesso dall’U.O. Medicina Generale, con diagnosi di Epatocarcinoma in fase avanzata. È un giornalista di successo, e questo lo ha portato a viaggiare molto e a conoscere il mondo. Vive da solo in compagnia di un grosso cane, addestrato alla difesa; la sua situazione familiare si riassume in un divorzio e una figlia di 23 anni, che vive a circa 50 km. I rapporti con la ex-moglie sono buoni anche se lui le rifiuta ogni proposta d' aiuto; infatti dal suo comportamento emerge un forte senso di dignità personale. È portatore di Port-a-Cath ed ha in corso l’NPT. Durante la visita domiciliare dell’infermiere, il sig. Antonio presenta dolori diffusi, astenia marcata, vomito e diarrea massiva. Al momento non vuole aiuto dall’infermiere, se non che rimanga con lui, magari a parlare. Durante il dialogo il sig. Antonio rimane con gli occhi chiusi, chiede della figlia e manifesta in modo esplicito “sono alla fine, non mi abbandonare”."
}