{
  "authors": [
    {
      "author": "C. Casati"
    },
    {
      "author": "S. Fruttuoso"
    },
    {
      "author": "M. Fabbri"
    },
    {
      "author": "F. Corradi"
    },
    {
      "author": "A. Torrigiani"
    },
    {
      "author": "L. Burberi"
    },
    {
      "author": "A. Morettini"
    }
  ],
  "doi": "",
  "publication_date": "2017-MM-DD",
  "id": "IT102697",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 71 anni, giungeva per la comparsa da 2 mesi di incremento volumetrico dell’addome, associato a diarrea e dispepsia. APR: ipertensione e diabete. Pregressa asportazione di fibroma mammario 4 anni prima ed istero-annessiectomia destra 20 anni fa. All’ecoaddome marcato versamento ascitico addominale, riconoscibili numerose immagini cistiche pluriconcamerate a contenuto corpuscolato. Alla TC torace-addome con mdc: multiple formazioni cistiche del parenchima polmonare ed epatico, abbondante falda di versamento ascitico e lesione cistica pluriconcamerata di circa 30x 20 cm occupante tutta la cavità addominale con dislocazione degli altri visceri. Esami ematici nella norma, negativa la ricerca di echinococco, Ameba, Brucella, virus epatitici e markers neoplastici. È stato effettuato un prelievo ecoguidato del liquido della lesione cistica (essudato) con negatività sia per cellule tumorali che per echinococco. Eco-TV non dirimente. È stata quindi effettuata una laparoscopia esplorativa con asportazione di una massa ovarica gigante il cui esame istologico è risultato compatibile con “tumore borderline dell’ovaio a prevalente componente mucinosa”."
}