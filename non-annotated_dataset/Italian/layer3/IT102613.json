{
  "authors": [
    {
      "author": "C.A. Usai"
    },
    {
      "author": "E. Ricciardi"
    },
    {
      "author": "S. Deidda"
    },
    {
      "author": "A. Filippi"
    },
    {
      "author": "G. Cattari"
    },
    {
      "author": "F. Bandiera"
    }
  ],
  "doi": "",
  "publication_date": "2015-MM-DD",
  "id": "IT102613",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 71 anni, giunge in Reparto per la presenza di edema con aspetto “a mantellina”, turgore giugulare, cianosi e insufficienza respiratoria acuta. Storia di cardiopatia dilatativa ipocinetica, leucemia linfatica cronica, insufficienza renale cronica, portatore di defibrillatore automatico impiantabile (AICD). L’angio- TC eseguita in urgenza non evidenzia processi trombotici a carico delle strutture venose toraciche, non rileva processi espansivi polmonari né compressioni linfonodali; tuttavia non può escludere con certezza processi trombotici per la presenza di AICD. Si decide di eseguire flebografia con riscontro di trombosi completa della vena cava superiore e delle vene succlavie bilateralmente. Dopo avere escluso la possibilità di trombolisi locoregionale per via angiografica ed eventuale posizionamento di stent, si opta per terapia con EBPM con dosaggio in regime “di salvataggio”, si assiste ad un graduale miglioramento clinico ed angiografico con pervietà della vena cava superiore, remissione degli edemi e della dispnea."
}