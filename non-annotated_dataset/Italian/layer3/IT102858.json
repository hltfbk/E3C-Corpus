{
  "authors": [
    {
      "author": "D’Ambrosio D"
    },
    {
      "author": "D’Agostino MA"
    },
    {
      "author": "Vatiero V"
    },
    {
      "author": "Cioffo C"
    },
    {
      "author": "Tibullo L"
    },
    {
      "author": "Concilio MD"
    },
    {
      "author": "Giovine S"
    },
    {
      "author": "Ievoli F"
    }
  ],
  "doi": "",
  "publication_date": "2020-MM-DD",
  "id": "IT102858",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 61 anni, tabagista e con anamnesi patologica remota negativa, giungeva alla nostra osservazione per insorgenza di stato confusionale. All’esame obiettivo atassia e paralisi verticale dello sguardo, gli esami di laboratorio di ingresso risultavano nella norma. La TC encefalo eseguita in urgenza evidenziava un’area iperdensa in sede talamica sinistra sospetta per un focolaio emorragico in assenza di indicazioni di pertinenza neurochirurgica. La paziente veniva, pertanto, ricoverata e sottoposta a RMN cervello e del tronco encefalico con mdc+angioRM del distretto vascolare arterioso intracranico, con riscontro a carico dei talami di un infarto recente nel territorio dell’arteria solitaria di Percheron, associato a minimo infarcimento emorragico sinistro, effetto massa sul 3° ventricolo con ectasia ventricolare a monte e segni di trasudazione transependimale, alla sequenza angiografica non veniva visualizzato il tratto P1 dell’arteria cerebrale posteriore di destra. I restanti esami effettuati durante la degenza (screening trombofilico, autoimmunità, ecocolordoppler TSA, ecocardiogramma transtoracico, test microbolle) hanno escluso patologie degne di nota. L’osservazione clinica e neuroradiologica delle successive due settimane ha mostrato un miglioramento della vigilanza ma una persistenza di amnesia anterograda, aprassia ideo-motoria e di disturbi dell’equilibrio. La paziente veniva dimessa con indicazione a controlli neuroradiologici seriati e a Ecg dinamico 7 giorni."
}