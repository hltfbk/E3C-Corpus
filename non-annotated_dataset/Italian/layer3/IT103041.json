{
  "authors": [],
  "doi": "https://doi.org/10.4081/pmc.2014.8",
  "publication_date": "2014-MM-DD",
  "id": "IT103041",
  "url": "http://www.pediatrmedchir.org/index.php/pmc/article/view/8",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "A 20w di gestazione di donna primigravida (34 anni) affetta da sclerosi multipla ma in buone condizioni generali, diagnosi ecografica\ndi gastroschisi. A 26.3w eseguita analisi citogenetica su sangue\nfetale: cariotipo maschile normale 46,XY. A 33w riscontrata peritonite meconiale, ascite e idrocele bilaterale.\n\nA 38.2w di gestazione taglio cesareo d’emergenza per inizio di\ntravaglio: neonato di sesso maschile, peso alla nascita 2.640 g\n(<10°C), piccolo per l’età gestazionale (SGA), lunghezza 45 cm, circonferenza cranica 35 cm, Apgar 8 al 1' e 9 al 5’. All’esame obiettivo addome disteso, svasato, con parete addominale ipotonica, diastasi dei retti, funicolo ombelicale sottile con due arterie e una vena,\nansa intestinale protrudente lateralmente al tralcio ombelicale,\nesposta, non ricoperta da gelatina di Wharton, borse scrotali molto\nvoluminose per presenza di idrocele e di ernia scrotale bilaterale con\nanse intestinali palpabili e mobili. Trasferito in Terapia Intensiva\nNeonatale, si pone in nutrizione parenterale totale e si provvede alla\nstabilizzazione dei parametri vitali e valutazione diagnostico strumentale preparatoria all’intervento chirurgico di correzione dei\ndifetti anatomici. Ecografia cerebrale nei limiti. L’Rx e l’eco addome\nevidenziano dilatazione di anse intestinali a contenuto liquido in\nemi-addome sn, non aria libera in addome.\n\nDurante l’intervento chirurgico si procede alla riduzione della gastroschisi e rimozione del meconio presente in cavità addominale,\nquindi si effettua una completa ed accurata digitoclasia delle\naderenze; si evidenzia inoltre dilatazione dell’ileo prossimale con\nperforazione all’apice del moncone, l’ileo distale presenta una configurazione tipo apple-peel (anse piccole, a pareti assottigliate, prive\ndi contenuto biliare, come da intestino disabitato; si procede a resezione di un piccolo tratto di intestino che presenta segni\ndi sofferenza ed esplorazione accurata di tutte le anse residue alla\nricerca di eventuali altre atresie, stenosi o perforazioni associate; si\nmisura infine un totale di 70 cm di anse residue alla resezione\nchirurgica; si confeziona ileostomia temporanea e si chiude il difetto addominale sito in sede paraombelicale destra.\n\nIl decorso post-operatorio è particolarmente insidioso, reso difficile\ndalla pressoché totale mancata canalizzazione intestinale, richiedendo prolungato supporto idro-elettrolitico e nutrizione parenterale\ntotale. A 7 giorni di vita il paziente viene nuovamente sottoposto ad\nintervento chirurgico per adesiolisi e revisione dell’ileostomia. Due\nsettimane più tardi si sovrappone una sepsi severa con compromissione delle condizioni cliniche generali, coagulazione intravascolare\ndisseminata, disfunzione multi organo ed exitus."
}