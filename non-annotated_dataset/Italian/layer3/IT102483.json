{
  "authors": [
    {
      "author": "M.G. Farina"
    },
    {
      "author": "F. Giacalone"
    },
    {
      "author": "S. Marturana"
    },
    {
      "author": "C. Negro"
    },
    {
      "author": "S. Platania"
    },
    {
      "author": "R. Risicato"
    }
  ],
  "doi": "",
  "publication_date": "2014-MM-DD",
  "id": "IT102483",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Maschio, di 76 anni, ricoverato a seguito di un episodio febbrile accompagnato da turbe del sensorio, per cui era allettato per alcuni giorni a domicilio. Rapida defervescenza e progressiva comparsa di intensa dolenzia addominale, senza diarrea. Radiografia del torace e dell’addome erano risultate negative. Coesisteva vasculopatia, con AOCP e precedenti episodi di TIA. Veniva dapprima eseguita un’EGDscopia, risultata negativa per patologia acuta. L’ecografia “bedtime” permetteva di evidenziare: dome sign, modesto versamento liquido addominale, ispessimento di un esteso tratto di colon sinistro, ed iperecogenicità del mesentere. Posto il sospetto di ischemia mesenterica e diverticolite, venivano eseguite TAC con sequenze angiografiche, e colonscopia. Si praticava terapia medica, associata a nutrizione parenterale totale. Progressivo miglioramento della sintomatologia con quadro ecografico a 2,4,6, giorni, in sensibile miglioramento."
}