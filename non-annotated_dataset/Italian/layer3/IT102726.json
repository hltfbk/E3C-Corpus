{
  "authors": [
    {
      "author": "D’Ambrosio D"
    },
    {
      "author": "Vatiero V"
    },
    {
      "author": "Benincasa A"
    },
    {
      "author": "Damiano S"
    },
    {
      "author": "Cioffo S"
    },
    {
      "author": "Giovine S"
    },
    {
      "author": "Ievoli F"
    }
  ],
  "doi": "",
  "publication_date": "2018-MM-DD",
  "id": "IT102726",
  "url": "https://www.italjmed.org/index.php/ijm/article/download/itjm.2018.s1/1068/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un maschio di 35 anni giungeva alla nostra osservazione per dolore addominale non specifico ricorrente da diverse settimane. L’esame obiettivo e gli esami di laboratorio risultavano nella norma. L’ecografia addominale mostrava una lesione ipoecogena rotondeggiante a livello del mesorene di sinistra e numerosi noduli iso-ipoecogeni subcentimetrici all’interno di entrambi i lobi epatici da porre in diagnosi differenziale con lesioni cistiche o con metastasi. Veniva, pertanto, eseguita TC addome con mdc iodato, con riscontro di multiple lesioni ipodense epatiche prive di enhancement e con esclusione della natura maligna della lesione renale. La successiva RM con gadolinio evidenziava multiple cisti epatiche non comunicanti con l’albero biliare, ipointense nelle immagini pesate in T1 e iperintense nelle immagini pesate in T2. Queste caratteristiche erano patognomiche per multipli amartomi biliari."
}