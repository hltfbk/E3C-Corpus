{
  "authors": [
    {
      "author": "F. Mastroianni"
    },
    {
      "author": "M. Errico"
    }
  ],
  "doi": "",
  "publication_date": "2017-MM-DD",
  "id": "IT102706",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un soggetto maschio che, all’età di 26 anni, ha riscontrato un valore di Colesterolo Totale di 419 mg/dl; dopo un regime dietetico i valori erano: Col. Tot. 375 mg/dl, LDL 319 mg/dl, HDL 40 mg/dl, TG 80 mg/dl. In anamnesi si rilevava che il padre era affetto da cardiopatia ischemica (IMA all’età di 48 aa) e ipercolesterolemia e approfondendo le indagini, al propositus, furono riscontrate placche carotidee bilaterali (25%), arco corneale e xantomi tendinei. La diagnosi fu di Iperlipoproteinemia familiare fenotipo IIA, secondo la classificazione di Fredrickson e pertanto fu avviato a terapia con statine. Dal 1994 al 2004 ha assunto dapprima Simvastatina 20 mg ed in seguito Atorvastatina 80 mg insieme a Colestiramina con una riduzione del Col LDL del 27.5% (231 mg/dl); dal 2004 al 2016 ha sostituito Colestiramina con Ezetimibe 10 mg ottenendo di fatto una stabilizzazione del Col LDL (240 mg/dl). Da Febbraio 2016 a novembre 2016 ha aggiunto Evolocumab 140 mg 1 fl sc ogni 15 gg con una riduzione del Col LDL del 27% (175 mg/dl) rispetto al valore con terapia massimale (Atorvastatina 80 mg+Ezetimibe 10 mg). Pertanto l’aggiunta di Evolocumab (il primo farmaco della classe degli anti PCSK9) ha determinato un ulteriore riduzione del Col-LDL (peraltro non ancora a target) in un soggetto che oggi, all’età di 48 anni, ha sperimentato l’evoluzione farmacologica delle terapie per le dislipidemie."
}