{
  "authors": [
    {
      "author": "Muscherà R"
    },
    {
      "author": "Di Monda G"
    },
    {
      "author": "Mastrobuoni C"
    },
    {
      "author": "Parisi A"
    },
    {
      "author": "Romano C"
    },
    {
      "author": "Bruno D"
    },
    {
      "author": "Saltalamacchia T"
    },
    {
      "author": "Gallucci F"
    }
  ],
  "doi": "",
  "publication_date": "2020-MM-DD",
  "id": "IT102865",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 68 anni affetta da ipertensione arteriosa e in trattamento adiuvante per carcinoma mammario, già sottoposta a quadrantectomia e successiva radioterapia. Giungeva al nostro PS per disartria. Sottoposta a TAC cerebrale, si evidenziava la presenza di una lesione ischemica nel territorio temporo-occipitale sinistro. All’ecocolodoppler dei TSA, lieve infiltrazione ateromasica degli assi carotidei senza evidenza di stenosi emodinamicamente significative. L’ecocardiogramma evidenziava all’apice una formazione trombotica fluttuante in assenza di acinesie. Iniziava terapia anticoagulante con warfarin ed eseguiva una Cinecardio-RM senza e con m.d.c. che mostrava un “late gadolinium enhancement” all’apice ventricolare con evidenza di banda fibrotica polmonare a sede medio-basale sinistra. Il trattamento anticoagulante portava dopo due mesi alla scomparsa della formazione trombotica e il dato anamnestico con la fibrosi miocardica e polmonare facevano porre diagnosi trombosi intraventricolare su fibrosi miocardica post-attinica."
}