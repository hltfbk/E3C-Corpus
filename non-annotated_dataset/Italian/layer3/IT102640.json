{
  "authors": [
    {
      "author": "A. Bini"
    },
    {
      "author": "F. Serra"
    },
    {
      "author": "N. Casalli"
    },
    {
      "author": "G. Imperoli"
    }
  ],
  "doi": "",
  "publication_date": "2016-MM-DD",
  "id": "IT102640",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna non alcolista di 92 anni ipertesa in terapia con ACE-I e β-bloccanti giunge al ricovero dopo vari episodi di ipoglicemia sintomatica nell’ultimo trimestre; all’ingresso ipoglicemia (<50 mg/dL) resistente a multiple infusioni di soluzione glucosata 10%-33% con funzione epato-renale, indici di flogosi, emocromo, elettroliti, ECG ed Rx-torace normali e ritmo circadiano di ACTH/cortisolo conservato. Il dosaggio dell’insulina durante ipoglicemia (49 mg/dL) era di 22 mU/mL (v.n. 2-29) con peptide C di 3.4 ng/mL (v.n.<2.6). Dopo stabilizzazione con soluzione glucosata e.v. al 5% è stata eseguita ricerca, negativa, per insulinoma o altre neoplasie con TC-total body. Un tentativo terapeutico con diazossido è fallito per rabdomiolisi e insufficienza renale acuta risoltesi dopo sospensione dello stesso. Dati età e progressivo deterioramento clinico generale non si è proceduto ad altre indagini ed è stato prescritto supporto con nutrizionale parenterale personalizzato. La paziente è stata trasferita in post-acuzie."
}