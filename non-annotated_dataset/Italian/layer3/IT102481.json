{
  "authors": [
    {
      "author": "M. Errico"
    },
    {
      "author": "F. Mastroianni"
    },
    {
      "author": "G. Colacchio"
    },
    {
      "author": "T. Langialonga"
    }
  ],
  "doi": "",
  "publication_date": "2014-MM-DD",
  "id": "IT102481",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una pz di 52 aa giunge al PS per intensa lombalgia sin. Non riferisce patologie rilevanti, ipertensione arteriosa inclusa. L’esame obiettivo, invece, svela ipertensione arteriosa sostenuta, interpretata, in quella fase, come secondaria al dolore. Durante il ricovero la terapia antidolorifica sortisce poco effetto, l’ipertensione arteriosa peggiora e compare febbre: si esegue TC addome con mdc, che mostra stenosi e aneurisma trombizzato dell’a. renale sin, con alternanza di aree colliquate e di risparmio nel parenchima. Funzione renale normale. L’arteriografia renale, con prelievo nelle vene renali e nella cava, per dosaggio PRA, conferma, a sin, l’aneurisma trombizzato, la stenosi del 70%, l’infarto e, a dx, la presenza di stenosi del 60% all’ostio. La PRA è elevata nella vena renale sin, poco sopra al limite a dx e nella cava. La scintigrafia renale con studio separato della funzione dimostra che il rene sin è funzionalmente escluso: la pz viene dimessa, per suo desiderio, con consiglio di nefrectomia sin."
}