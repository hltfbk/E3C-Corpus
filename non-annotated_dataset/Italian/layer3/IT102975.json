{
  "authors": [],
  "doi": "",
  "publication_date": "2020-MM-DD",
  "id": "IT102975",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "Il signor Roberto, 40 anni, operatore ecologico, mentre ritirava i sacchetti dei rifiuti nel centro storico si ferisce con un ago. Dal momento che la ferita sanguina, Roberto decide di andare a farsi medicare alla vicina Misericordia di cui è volontario. Nell’ambulatorio trova un infermiere suo amico il quale gli dice che il fatto potrebbe avere delle ripercussioni di natura infettiva e quindi è bene che vada al Pronto Soccorso per fare la denuncia I.N.A.I.L. di infortunio sul lavoro. In ospedale viene avviata la procedura di “monitoraggio” degli esami ematici per evidenziare eventuali sieropositività. Roberto, al primo prelievo risulta negativo ai Markers dell’epatite C; al controllo successivo dopo tre mesi risulta positivo al virus dell’HCV."
}