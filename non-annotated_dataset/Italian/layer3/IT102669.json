{
  "authors": [
    {
      "author": "M. Lugarà"
    },
    {
      "author": "M. Dal Soler"
    },
    {
      "author": "G. Mancino"
    },
    {
      "author": "F. Fasano"
    },
    {
      "author": "L. Simioni"
    }
  ],
  "doi": "",
  "publication_date": "2016-MM-DD",
  "id": "IT102669",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Il signor F.F. di 61 anni, giunge a visita endocrinologica per riscontro alla PET-TC, eseguita su indicazione pneumologica per noduli polmonari di ndd (stabilità radiologica da circa 2 anni), di area di captazione con SUV6,5 a livello del lobo sinistro della ghiandola tiroidea. L’esame ecografico mostrava al lobo tiroideo sinistro, nel terzo medio-superiore, formazione nodulare ipoecogena di 9X7mm con vascolarizzazione periferica. La calcitonina era di 60 pg/mL, funzionalità tiroidea nella norma. FNAC non diagnostico (TIR3). Alla rivalutazione a 2 mesi, un ulteriore rialzo della calcitonina a 100 pg/mL, in un quadro di stabilità clinica ed ecografica. Si decideva, al fine di definire l’iter diagnosticoterapeutico, di sottoporre il paziente ad emitiroidectomia sinistra. All’esame istologico quadro di CMT di 8 mm, con margini exeresi liberi. TC total body negativa per secondarismi. Introdotta terapia con levotiroxina a dosaggio soppressivo. Al follow-up secondo linee guida ATA, ad 1 mese e a 3 mesi, il dosaggio CEA e calcitonina nella norma. Negativa la ricerca di mutazioni del gene RET."
}