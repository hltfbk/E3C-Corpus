{
  "authors": [
    {
      "author": "E. Pasi"
    },
    {
      "author": "C. Bertoldi"
    },
    {
      "author": "F. Cantagalli"
    },
    {
      "author": "M. Montepaone"
    },
    {
      "author": "F.G. Foschi"
    }
  ],
  "doi": "",
  "publication_date": "2018-MM-DD",
  "id": "IT102763",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo africano di giovane età, senza patologie familiari o personali di rilievo, a partire dall’estate 2017 effettua ripetuti accessi in ospedale per dolore addominale, all’ecoaddome riscontro di lieve ispessimento della colecisti e litiasi multipla; agli esami di laboratorio moderato incremento degli indici di flogosi associato a un’iperbilirubinemia indiretta e una lieve anemia normocromica normocitica, viene comunque posta diagnosi di colecistite e data indicazione a colecistectomia che viene effettuata in novembre senza complicanze. Dopo 6 mesi il paziente si ricovera nuovamente per febbre elevata resistente a terapia antibiotica e artromialgie diffuse, prevalenti agli arti e che ne impediscono la deambulazione. Agli esami di laboratorio persiste l’iperbilirubinemia indiretta e l’anemia: Hgb 10.4, MCV 87, PCR 232.7, Bil. tot 3.58 (dir 0,56), ALT 26. La ricerca dell’Ag pneumococcico urinario risulta positivo. L’ipotesi di crisi falcemica in corso di infezione viene confermata dal riscontro di omozigosi per HgS con il 74% di Hb patologica."
}