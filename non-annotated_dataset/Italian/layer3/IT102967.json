{
  "authors": [],
  "doi": "",
  "publication_date": "2020-MM-DD",
  "id": "IT102967",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "Fausto è un imprenditore edile di 70 anni in forte sovrappeso corporeo, fuma venti sigarette al giorno ed è affetto da Diabete mellito di tipo II ed ipertensione arteriosa, trattati farmacologicamente. Un mese fa viene ricoverato nell’UO di Neurologia per un’ischemia cerebrale. Quando viene dimesso presenta un’emiparesi sinistra, una disfagia e una sindrome depressiva. A casa, Fausto, che si rifiuta di collaborare al momento della deambulazione, viene assistito dalla moglie e da una badante, ma l’assistenza ora richiede molto impegno: passa la giornata a letto o in carrozzina, è completamente dipendente nelle attività di vita quotidiana, è portatore di catetere vescicale e ha sviluppato una lesione da decubito sacrale che gli provoca un forte dolore."
}