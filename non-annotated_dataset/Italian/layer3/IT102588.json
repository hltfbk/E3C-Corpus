{
  "authors": [
    {
      "author": "I. Izzo"
    },
    {
      "author": "C. Aggiusti"
    },
    {
      "author": "P. Colombini"
    },
    {
      "author": "G. Bianchi"
    },
    {
      "author": "S. Casella"
    },
    {
      "author": "S. Camanini"
    },
    {
      "author": "D. Bella"
    },
    {
      "author": "A. Pagani"
    },
    {
      "author": "B. Cerudelli"
    }
  ],
  "doi": "",
  "publication_date": "2015-MM-DD",
  "id": "IT102588",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Descriviamo il caso di un uomo adulto, affetto da ipertensione arteriosa, encefalopatia vascolare, IRC e obesità, ricoverato in Terapia Intensiva per meningite a liquor torbido preceduta da rinite. L’esame colturale su liquor è risultato positivo per klebsiella pneumoniae multisensibile per cui è stata avviata terapia antibiotica con levofloxacina endovena. Il paziente è stato successivamente trasferito presso il Reparto di Medicina ed ha proseguito la terapia antibiotica, con rapido sfebbramento e normalizzazione degli indici di flogosi. Per persistente rinorrea, il paziente è stato sottoposto a TC del massiccio facciale, che ha evidenziato focale soluzione di continuo della parete posteriore di entrambi i seni frontali, un poco più ampia a sinistra (8 mm) rispetto alla destra (5 mm). È stato pertanto sottoposto a uncinectomia parziale bilaterale, turbinectomia media parziale e sinusotomia frontale per via endoscopica; successiva riparazione delle fistole rinoliquorali della parete posteriore dei seni frontali."
}