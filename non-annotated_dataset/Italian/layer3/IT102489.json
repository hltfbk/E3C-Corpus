{
  "authors": [
    {
      "author": "F. Gambina"
    },
    {
      "author": "M. Mezzero"
    },
    {
      "author": "G. Anastasi"
    },
    {
      "author": "R. Cangelosi"
    },
    {
      "author": "F. Pantaleo"
    },
    {
      "author": "F.C. Raimondo"
    }
  ],
  "doi": "",
  "publication_date": "2014-MM-DD",
  "id": "IT102489",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "GG, 43 anni, giunge al P.S. dove era stato portato dal 118 per l’insorgenza di sintomatologia caratterizzata da allucinazioni, disorientamento, agitazione psicomotoria in soggetto che aveva mangiato a cena della verdura selvatica (mandragora) raccolta dallo stesso in campagna. All’arrivo in reparto è stato praticato dal medico di guardia 1 fiala ev di fisostigmina con progressivo e graduale risoluzione della sintomatologia. Durante la degenza è stata praticata terapia idratante e diuretica con risoluzione della sintomatologia e recupero totale delle capacità di relazione, di ragionamento, di critica e di cognizione come confermato da consulenza neurologica. L’obiettività ha evidenziato soltanto una micosi dell’ugula per cui è stato iniziato un trattamento antimicotico endovena che verrà proseguito al domicilio in formulazione topica fino a rivalutazione ambulatoriale. Gli esami ematochimici eseguiti non hanno evidenziato problematiche cliniche attive come del resto anche gli esami strumentali (ECG, RX Torace, ed Ecografia dell’addome) eccetto che il riscontro incidentale di un angioma epatica per il quale verrà seguito in regime ambulatoriale dopo la dimissione. L’intossicazione da Mandragora rappresenta nella realtà bucolica della nostra Sicilia un evento raro ma possibile come dimostra quest’ultimo caso che si va ad aggiungere ad altri tre casi verificatisi negli ultimi tre anni e che abbiamo valutato e trattato con successo presso la nostra UO."
}