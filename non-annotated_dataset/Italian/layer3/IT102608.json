{
  "authors": [
    {
      "author": "G. Sallustio"
    },
    {
      "author": "C. Divella"
    },
    {
      "author": "S. Sabatino"
    },
    {
      "author": "N. Marella"
    },
    {
      "author": "G. Antonaci"
    },
    {
      "author": "M. Abbattista"
    },
    {
      "author": "C.D. Ciannamea"
    },
    {
      "author": "C. Porcelli"
    },
    {
      "author": "F.L. Ciannamea"
    },
    {
      "author": "G. De Palma"
    }
  ],
  "doi": "",
  "publication_date": "2015-MM-DD",
  "id": "IT102608",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo 58enne, marittimo, si ricovera presso la nostra U.O. per prurito diffuso e incremento volumetrico dell’addome. Anamnesi muta eccetto storia di abuso alcoolico. Obiettivamente lesioni da grattamento, addome globoso con ottusità plessica come da versamento ascitico ed edemi agli arti inferiori. Gli esami ematochimici mostrano anemia (circa 8 g/dl), spiccata ipereosinofilia, iperferritinemia, modesta iperglicemia ed iposodiemia, ipoalbuminemia e incremento Ca125. All’ETG addome fegato ad ecostruttura disomogenea ed iperecogena e conferma di ascite. Durante la degenza il paziente presenta episodio di orticaria-angioedema con dispnea e broncospasmo. Successivi esami di laboratorio escludono atopia (IgE n.n.) ma l’esame parassitologico delle feci evidenzia discreto numero di uova e adulti di ascaris lumbricoides. Il paziente assume terapia con albendazolo, con miglioramento progressivo della sintomatologia pruriginosa e del quadro respiratorio. Viene sottoposto a paracentesi evacuativa con aspirazione di 2000 cc di liquido lattescente chiloso. Il paziente rifiuta di eseguire la TC addome richiesta per completamento diagnostico. Al controllo ambulatoriale dopo terapia eradicante paziente asintomatico."
}