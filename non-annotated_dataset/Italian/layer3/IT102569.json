{
  "authors": [
    {
      "author": "L. Brugioni"
    },
    {
      "author": "C. Ognibene"
    },
    {
      "author": "C. Gozzi"
    },
    {
      "author": "C. Gozzi"
    },
    {
      "author": "M.C. Rosa"
    }
  ],
  "doi": "",
  "publication_date": "2015-MM-DD",
  "id": "IT102569",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 67 anni giunge ricoverato per dolore alle spalle, ed al torace irradiato ai fianchi bilateralmente persistente da alcuni giorni. In anammesi: cardiopatia ischemica cronica sottoposta a BPAC nel 2001, morbo di Crohn in terapia con adalimumab. Agli esami bioumorali: PLT 30000, incremento degli indici di citolisi epatica (GOT/GPT: 100/150 U/l) e della PCR 17 mg/dl, LDH 15036 U/l. All’Rx torace non lesioni a focolaio in atto, all’ecografia addome “bed side” ecostruttura epatica disomogena e sovvertita per la presenza di multiple lesioni nodulari ipoecogene sospette per natura ripetitiva. Dopo circa 10 ore dal ricovero il paziente presenta una crisi respiratoria acuta per cui, previa intubazione orotracheale, viene trasferito nel Reparto di Rianimazione ove si constata il decesso dopo 5 ore. Viene pertanto effettuata l’autopsia per chiarire la causa del decesso. Nel mediastino multiple linfoadenomegalie, a livello dell’ilo polmonare sinistro presenza di conglomerato di 4 cm di asse maggiore che avvolge le strutture vascolari ed aeree. Fegato con multiple lesioni grigiastre in parte confluenti. All’esame dei preparati istologici si reperta un carcinoma a piccole cellule del polmone sinistro metastatico a linfonodi, fegato, milza, tiroide ed osso. Causa mortis: insufficienza respiratoria in paziente con carcinoma neuroendocrino a piccole cellule plurimetastico."
}