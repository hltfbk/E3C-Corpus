{
  "authors": [
    {
      "author": "S. Nisticò"
    },
    {
      "author": "R.A. Leone"
    },
    {
      "author": "P. Minchella"
    },
    {
      "author": "G.I. Potente"
    },
    {
      "author": "A. Borelli"
    },
    {
      "author": "V. Caruso"
    },
    {
      "author": "D. Caruso"
    },
    {
      "author": "M. Camerino"
    },
    {
      "author": "M.I. Carlei"
    },
    {
      "author": "C. Folino"
    },
    {
      "author": "M. Piccoli"
    },
    {
      "author": "A. Nicolazzo"
    },
    {
      "author": "G. Berardelli"
    },
    {
      "author": "A. Petronio"
    },
    {
      "author": "A. Luciano"
    }
  ],
  "doi": "https://doi.org/10.4081/mm.2006.3196",
  "publication_date": "2006-09-30",
  "id": "IT103030",
  "source": "microbiologia medica",
  "source_url": "https://www.pagepressjournals.org/index.php/mm/",
  "licence": "CC-BY-NC",
  "language": "it",
  "url": "https://www.pagepressjournals.org/index.php/mm/article/view/3196",
  "type": "journal",
  "description": "",
  "text": "Scopo del lavoro è descrivere il caso di un paziente di sesso maschile di 41 anni, presentatosi all'osservazione dell'U.O. di Malattie Infettive, che da circa quattro mesi lamentava una sintomatologia caratterizzata da calo ponderale (circa 20 kg), febbricola serotina, astenia e sudorazione notturna. Gli esami ematochimici, prontamente eseguiti in prima giornata, mostravano una marcata anemia (Hb 11 mg/dl), lievi disordini della coagulazione, aumento della VES, leucopenia (27,8% neutrofili, 59% linfociti), fosfatasi alcalina 307 UI/l, GGT 216 UI/l, AST 54UI/l, ALT 61UI/l; l'elettroforesi delle proteine mostrava una diminuzione dell'albumina (34,7%) ed un aumento della frazione gamma (47,9%), con un rapporto alfa/gamma di 0,53. L'esame ecografico dell'addome evidenziava un'epatosplenomegalia. Posto il sospetto di infezione protozoaria da Leishmania si procedeva a prelievo sierologico per la ricerca di anticorpi anti-leishmania IgG ed anti-HIV ½, nonché aspirato midollare osseo."
}