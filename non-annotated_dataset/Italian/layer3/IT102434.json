{
  "authors": [
    {
      "author": "S. Tirella"
    },
    {
      "author": "F. Costanzo"
    },
    {
      "author": "E. Peros"
    },
    {
      "author": "A. D’Ospina"
    },
    {
      "author": "L. Magnani"
    }
  ],
  "doi": "",
  "publication_date": "2013-MM-DD",
  "id": "IT102434",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 40 aa con anamnesi patologica remota non significativa salvo oculo-rinite allergica. Ricoverato presso la nostra Divisione per diarrea muco-ematica e iperpiressia da 10 gg. All’ingresso: diffusa dolorabilità alla palpazione dell’addome, innalzamento degli indici di flogosi, insufficienza renale prerenale ed ipoalbuminemia. Nel sospetto di malattia infiammatoria intestinale ha eseguito colonscopia con riscontro di severa flogosi della mucosa e facilità al sanguinamento, stenosi infiammatoria a livello del sigma che ha condizionato impossibilità a proseguire l’esame. Per valutare, in breve tempo e senza rischi, la possibile estensione di IBD, ha eseguito ecografia delle anse intestinali che ha mostrato ispessimento diffuso della parete di tutto il colon, con mesenterite ed adenopatie satelliti. I reperti sono stati confermati dall’esecuzione di una scintigrafia con leucociti marcati (“quadro suggestivo di pancolite estesa dal cieco al colon discendente, senza coinvolgimento del piccolo intestino”). L’esame istologico ha confermato la diagnosi di colite ulcerosa. Dopo 5 mesi di trattamento specifico il pz ha presentato completa risoluzione dei sintomi. All’ecografia di controllo riscontro di completa normalizzazione dei reperti descritti in precedenza (quadro confermato anche endoscopicamente). Il caso è stato scelto per sottolineare come l’ecografia delle anse intestinali, eseguita da operatore esperto, rappresenti un valido ausilio nella diagnosi, nella valutazione dell’estensione e nel followup dei pazienti con colite ulcerosa."
}