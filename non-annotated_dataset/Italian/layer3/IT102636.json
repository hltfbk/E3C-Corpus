{
  "authors": [
    {
      "author": "P. Ballesini"
    },
    {
      "author": "A. Borghi"
    },
    {
      "author": "V. Evandri"
    },
    {
      "author": "S. Irrera"
    },
    {
      "author": "I. Venturini"
    }
  ],
  "doi": "",
  "publication_date": "2016-MM-DD",
  "id": "IT102636",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una donna di 69 aa, affetta da FA cronica in TAO, è stata ricoverata per IRA in corso di IVU da E.coli. Presentava dermatite cronica, già attribuita all’assunzione di warfarin, che era stato dapprima sostituito con apixaban e successivamente, per comparsa di intolleranza soggettiva, con acenocumarolo. Il ricovero si complicava con una sepsi da MRSA, per cui si preferiva scoagulare la paziente con eparina a basso peso molecolare (EBPM) fino a stabilizzazione clinica e introdurre terapia steroidea sistemica. Dopo circa 24 ore dalla ripresa dell’acenocumarolo si assisteva alla recidiva di eritema diffuso caratterizzato da lesioni prevalentemente a carico delle pieghe cutanee, con piccole pustole e rapida tendenza alla desquamazione, associato a prurito e febbre. Si poneva diagnosi specialistica di esantema pustoloso acuto generalizzato (AGEP) e si decideva nuovamente per la sostituzione di TAO con EBPM, ottenendo un rapido miglioramento."
}