{
  "authors": [
    {
      "author": "I. Bertoletti"
    },
    {
      "author": "M. Zavagli"
    },
    {
      "author": "G. Barbarisi"
    },
    {
      "author": "P. Mercatelli"
    },
    {
      "author": "F. Crudele"
    },
    {
      "author": "E. Martinelli"
    },
    {
      "author": "B. Bartolini"
    },
    {
      "author": "C. Marchiani"
    },
    {
      "author": "G. Bandini"
    },
    {
      "author": "M. Gagliano"
    },
    {
      "author": "N. Palagano"
    },
    {
      "author": "E. Cioni"
    },
    {
      "author": "A. Moggi Pignone"
    }
  ],
  "doi": "",
  "publication_date": "2020-MM-DD",
  "id": "IT102884",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 69 anni è stato ricoverato presso il nostro ospedale per melena con anemizzazione severa richiedente multiple trasfusioni. Niente di rilevante nell’anamnesi patologica remota e farmacologica. All’esame obiettivo, presenza di lesione violacea di circa di 3cm a livello del pavimento del cavo orale, che, nonostante fosse stata già sottoposta ad exeresi, si è ripresentata con incremento volumetrico. Data l’anemizzazione, il paziente è stato sottoposto a gastro e colonscopia risultate negative; alla videocapsula evidenza di sanguinamento attivo su un verosimile quadro di angiodisplasia duodenale. Alla TC addome di approfondimento, riscontro di lesione esofitica di circa 6 cm captante il mezzo di contrasto a livello renale sinistro. È stato quindi organizzato intervento di resezione della sospetta lesione neoplastica renale e, data la progressiva anemizzazione nonostante adeguato supporto trasfusionale, il paziente è stato sottoposto a intervento combinato di nefrectomia dx, resezione digiunale, exeresi della lesione del cavo orale. L’esame istologico sul pezzo operatorio è risultato compatibile con angiosarcoma multimetastatico. Il paziente ha iniziato chemioterapia e terapia di supporto."
}