{
  "authors": [
    {
      "author": "P. Ballesini"
    },
    {
      "author": "A. Borghi"
    },
    {
      "author": "R. Chiesa"
    },
    {
      "author": "S. Irrera"
    },
    {
      "author": "I. Venturini"
    }
  ],
  "doi": "",
  "publication_date": "2015-MM-DD",
  "id": "IT102562",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 85 aa è stato sottoposto a intervento di riduzione e sintesi di frattura del femore destro; era affetto da BPCO, poliposi del colon e pregresso impianto di endoprotesi vascolare per rottura di aneurisma dell’aorta sottorenale; tale intervento era stato complicato da probabile fistola entero-arteriosa. Nella fase post-operatoria presentava episodio febbrile per cui eseguiva urinocoltura e iniziava terapia antibiotica empirica con sulfametossazolo; lamentava inoltre intenso dolore alla coscia destra per cui eseguiva ecografia che documentava la presenza di versamento articolare; la ferita chirurgica era in ordine. Nei giorni successivi si ripetevano episodi di febbre per cui il paziente eseguiva varie emocolture [risultate positive per Staphylococcus aureus meticillino-resistente (MRSA)] e la terapia antibiotica era proseguita con teicoplanina e rifampicina. Si eseguiva quindi TAC-PET che mostrava area di ipermetabolismo (con SUV max=5,2) a livello aorto-bisiliaco attribuita a infezione della protesi; la terapia antibiotica era quindi proseguita con daptomicina."
}