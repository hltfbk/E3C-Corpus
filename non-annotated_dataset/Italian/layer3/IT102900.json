{
  "authors": [
    {
      "author": "L. Giannini"
    },
    {
      "author": "C. Pantone"
    },
    {
      "author": "M.C. Giovacchini"
    },
    {
      "author": "R. Giovannetti"
    },
    {
      "author": "M. Straniti"
    },
    {
      "author": "V. Panigada"
    },
    {
      "author": "G. Panigada"
    }
  ],
  "doi": "",
  "publication_date": "2020-MM-DD",
  "id": "IT102900",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 57 anni, affetto da cardiopatia ischemica (pregressi PTCA e CABG) ed epatopatia cronica HBV relata in terapia con tenofovir, accedeva al PS dell’Ospedale di Pescia (PT) per dolore lombo-sacrale (LS) e recente riscontro RM di cedimenti vertebrali lombari multipli con sospetto impegno midollare sostitutivo. Venivano eseguiti esami di laboratorio per lo studio del metabolismo osteocalcico: lieve ipercalcemia (10.7 mg/dl), ipercalciuria e lieve riduzione del PTH; nei limiti fosfatemia, fosfaturia, vitamina D, calcitonina, proteine totali ed elettroforesi, proteinuria delle 24h. Alla TC total body e del rachide evidenza di rarefazione ossea e strie di sclerosi a livello dorsale e LS; alla RM del rachide lesioni compatibili con aree sostitutive. Per sangue occulto fecale positivo, eseguiva EGDS e colonscopia, negative; la PET con 18FDG ed i markers neoplastici risultavano nei limiti. Alla scintigrafia ossea il quadro era compatibile con OP. Vista l’assenza di altri fattori di rischio per OP la eziopatogenesi è stata imputata alla terapia con tenofovir. Veniva pertanto sostituito con un altro antivirale su consulenza specialistica."
}