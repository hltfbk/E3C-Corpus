{
  "authors": [
    {
      "author": "M. Bianchi"
    },
    {
      "author": "S. Vernocchi"
    },
    {
      "author": "A. Aceranti"
    }
  ],
  "doi": "",
  "publication_date": "2019-MM-DD",
  "id": "IT102797",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo 56 anni, presenta versamento pleurico dx comparso da 4 mesi in YNS comparsa 3 anni or sono, estesa alle unghie di mani e piedi. La YNS è stata trattata con vit E con beneficio parziale ma peggioramento del versamento che al momento dell’osservazione occupa il terzo inferiore dell’emitorace dx. In APR: mai fumatore né bevitore, dall’età dai 19 ai 29 anni contatto con amianto. In APP: reflusso gastro esofageo con eritema interaritenoideo, sinusite cronica etmoidale e sfenoidale, iperomocisteinemia trattata con acido folico. La TC torace eseguita poco prima dell’osservazione evidenzia versamento pleurico destro, assenza di masse pleuriche o polmonari. Viene proposta indagine Pet Whole-Body che mostra ipercaptazione alla pleura viscerale dx; la biopsia conferma mesotelioma pleurico nella varietà di carcinoma sarcomatoide. La toracoscopia mostra infiltrato a carico della pleura viscerale con quadro di carcinosi pleurica. Siccome la patologia è già avanzata si esclude l’opzione chirurgica e si propone chemioterapia."
}