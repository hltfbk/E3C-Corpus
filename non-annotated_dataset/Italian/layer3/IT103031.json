{
  "authors": [
    {
      "author": "M.C. Cava"
    },
    {
      "author": "G. Cappiello"
    },
    {
      "author": "G. Manetti"
    },
    {
      "author": "R. Monteleone"
    },
    {
      "author": "M. Visca"
    },
    {
      "author": "L. Balducci"
    },
    {
      "author": "F. Dastoli"
    },
    {
      "author": "A. Spanò"
    }
  ],
  "doi": "https://doi.org/10.4081/mm.2006.3130",
  "publication_date": "2006-09-30",
  "id": "IT103031",
  "source": "microbiologia medica",
  "source_url": "https://www.pagepressjournals.org/index.php/mm/",
  "licence": "CC-BY-NC",
  "language": "it",
  "url": "https://www.pagepressjournals.org/index.php/mm/article/view/3130",
  "type": "journal",
  "description": "",
  "text": "Paziente di 51 anni, maschio, sottoposto presso altre strutture a ripetuti interventi chirurgici per discopatia lombosacrale, nel maggio 2005 veniva sottoposto a intervento chirurgico per recidiva di ernia discale L4-L5, in un quadro di spondilodiscite. Esami microbiologici eseguiti in quella data risultavano negativi, ma circa 10 mesi dopo il paziente presentava di nuovo segni di recidiva. TAC e RMN a livello L4-L5-S1 evidenziavano \"tessuto solido calcifico per esiti di spondilodiscite con ascessualizzazione ossifluente\". Un drenaggio chirurgico dal sito interessato evidenziava materiale caseoso che rafforzava l'ipotesi di morbo di Pott. Una successiva RMN mostrava a livello del muscolo psoas dx una raccolta ascessuale, che veniva drenata a distanza di 10 giorni dal 1° intervento. Esami batterioscopici risultavano negativi per BAAR. Su suggerimento del microbiologo, allo scopo di verificare la sospetta patologia tubercolare in attesa dell'esame colturale per micobatteri, veniva eseguito sul plasma del paziente il dosaggio dell'interferone gamma con il test Quantiferon TB-Gold, che risultava negativo. Dalla coltura liquida MGIT di entrambi i materiali drenati è stata osservata crescita di BAAR dopo circa 14 giorni medi dall'inoculo. La tipizzazione molecolare da coltura ha identificato M. xenopi."
}