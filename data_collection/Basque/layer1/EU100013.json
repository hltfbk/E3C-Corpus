{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100013",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "ODOL-HODIETAKO KIRURGIA\nOSPITALERATZEKO ARRAZOIA.\nAtsedenaldian egonik eskuin-zangoan mina nabaritzen duen __ urteko gizonezkoa/emakumea.\nAURREKARIAK.\nHipertentsio arteriala.\nDiabetes mellitusa.\nKolesterol-maila altua.\nGainpisua.\nErretzailea.\nGiltzurrun-gutxiegitasun kronikoa.\nKardiopatia iskemikoa.\nEGUNGO HISTORIA.\nOdol-hodietako Kirurgiako kanpo-kontsultetan egin zaio segimendua azken urteetan, __ metrora soleo eta bikietako aldizkako klaudikazioa duelako.\nAzken egunetan mina areagotu zaio eskuin-zangoan, eta atsedenean egonik ere min du oinean.\nAldi berean, zango bereko 4. behatzean azaleko zauri txiki bat du, egunetik egunera okerrera doana.\nEz du aurrekari traumatikorik gogoratzen.\nAZTERKETA FISIKOA.\nBurua eta lepoa.\nEz da murmurio karotideorik nabari.\nSabelaldea.\nEz da murmurio abdominalik nabari.\nBeheko gorputz-adarrak.\nEzkerrekoa: pultsu femorala + +, popliteoa +, oineko arteria, atzeko tibia-arteria.\nEdemarik ez.\nEz du zauririk.\nZainetako gutxiegitasun kronikoaren zeinurik ez.\nTronbosi benoso sakonaren zeinurik ez.\nMugikortasun egokia.\nSentikortasun murriztua oinean.\nEskuinekoa: pultsu femorala +, popliteoa-, oineko arteria, atzeko tibia-arteria. 4. behatza nekrosatua, inguruan hantura-zeinuak ageri direlarik. 3. eta 5. behatzetan azaleko ultzerak ageri dira, fibrinaz estaliak.\nFobea duen edema orkatilaraino.\nMugikortasun egokia.\nOin-zolan sentikortasunik ez.\nPROBA OSAGARRIAK.\nDopplerra.\nOrkatila/beso indizeak, 0,5 ezkerrean eta 0,2 eskuinean.\nZangoko erradiografia.\nOsteomielitisaren zeinurik ez.\nAngio-OTA. 3,5 cm-ko aorta aneurismatikoa, kaltzifikazio parietal ugari eta tronbo intraluminal apur bat ikus daitezkeela.\nEzkerraldea: arteria iliako luzatua, paretako plaka kaltzifikatu ugari, baina buxadura esanguratsurik eragin gabe.\nIzter-arteria komun iragazkorra, kaltzifikazio-guneak dituena.\nAzaleko izter-arteria iragazkorra, buxadura kritiko bat ageri duelarik heren distalean.\nArteria popliteo iragazkorra.\nIrteerako 3 odol-hodi nagusietatik, perone-arteria eta atzeko izter-arteria bakarrik daude iragazkor, aurreko izter-arteria itxia ageri delarik jatorritik.\nEskuinaldea: arteria iliako komuna bihurritu eta luzatua, buxadura-eremu txiki batekin.\nKanpoko arteria iliakoan ateromatosi-plaka ugari daude.\nIzter-arteria komuna iragazkor dago.\nAzaleko izter-arteriak buxadura zabala du, baina iragazkor dago Hunter-en eremuraino, bertan buxatu eta 3. eremu popliteoan berriz ere iragazkor bihurtzen da.\nIrteerako 3 odol-hodi nagusietatik, perone-arteria bakarrik iragazkor, bi tibia-arteria jatorritik itxiak daude.\nEbaluazio anestesikoa: ASA IV arriskua.\nEBOLUZIOA.\nOspitaleratzean tratamendu antibiotiko enpirikoa hasi eta amoxizilina klabulanikoa eman zaio, odoleko kultiboan ziprofloxazinoari sentibera den Staphylococcus aureusa agertu den unera arte, orduan antibiotikoa aldatu egin baita.\nEbakuntza aurreko azterketa egin ostean operatzea erabaki da.\nAnestesia orokorraren bidez, ebakuntza kirurgiko programatua egin da: eskuineko iliako komunean 7x50 zentimetroko stent autohedagarria + izter-arteria komunaren endarterektomia + barneko bena safenoaren bidezko in situ deribazio (bypass) femoroperoneala.\nInterbentzioan ez da gorabeherarik gertatu.\nBost egun geroago, anestesia epiduralaren bidez, eskuineko 4. eta 5. behatzen anputazio irekiak egin dira.\nEboluzio klinikoa egokia da, eta hirugarren astean alta eman zaio pazienteari, zangoko zauri kirurgikoek itxura ona izanik, by-passak egoki funtzionatu duelako.\nAnputazio-guneak granulazio-ehuna du.\nDIAGNOSTIKOA.\nISKEMIA ARTERIAL KRITIKOA ESKUIN-ZANGOAN (IV. MAILA).\nSTENT ILIAKO KOMUNA + FEMURREKO TEA + BYPASS FEMOROPERONEALA ESKUINEAN. 4. eta 5.\nESKUIN-BEHATZEN ANPUTAZIO IREKIA.\nAURREKARIETAN AIPATURIKOAK.\nBESTE GOMENDIO BATZUK.\nERRETZEARI UTZI.\nArrisku-faktore kardiobaskularren kontrola.\nKoiperik gabeko jakiak jan.\nEgunero gutxienez 30 minutuko ariketa fisiko aerobikoa egin.\nZauriak ur eta xaboiez garbitu ostean, ongi lehortu eta Betadine Â® eman.\nPuntuak osasun-zentroan kendu __ egunean.\nOdol-hodietako Kirurgiako kanpo-kontsultetara itzuli: ________________"
}