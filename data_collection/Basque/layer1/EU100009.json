{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100009",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "ENDOKRINOLOGIA ETA NUTRIZIOA\nOSPITALERATZEKO/KONTSULTARAKO ARRAZOIA.\nHipergluzemia duen 24 urteko emakumea.\nAURREKARIAK\nEz du alergia ezagunik.\nHipertentsio arteriala du eta erretzailea da.\nEz du ohiko tratamendurik.\nEGUNGO HISTORIA\nHilabetez geroztik egarria eta pixa askotan egiteko gogoa sentitu du.\nAldi berean, argaldu egin da (5 kg gutxiago azken 3-4 asteetan) apetitua galdu gabe.\nEz du sukarrik izan ez eta infekzio-zeinurik ere.\nHasieran ez zen medikuarengana joan, baina gaur goizean goragaleak izan ditu, eta, arnasa hartzeko zailtasun txikia sentitu duenez, osasun-zentrora gerturatu da.\nHan gluzemia kapilarra neurtu eta oso altua zuela-eta, ospitaleko Larrialdietara bidali dute, diabetesaren susmoa egiaztatzeko eta, hala badagokio, kontrol metabolikoa ezarri eta hezkuntza diabetologikoa hasteko.\nAZTERKETA FISIKOA.\nTentsio arteriala: 120/50; bihotz-maiztasuna (BM) 98 tau/min; arnas maiztasuna 20 arnas/min; O2Sat,% 98.\nKontziente, orientatua eta nahiko ondo hidratatua dago, baina takipnea pixka bat du.\nFetor zetosikoa (+).\nGluzemia kapilarra, 365 mg/dl.\nZetonuria (+ + +)\nBurua eta lepoa.\nEzer berezirik ez.\nBiriken auskultazioa.\nBiriketako murmurio normala.\nBihotzaren auskultazioa.\nErritmikoa.\nSabelaldea.\nEz dago aurkikuntza patologikorik.\nGorputz-adarrak.\nEz du edemarik; pultsu periferikoak normalak dira eta perfusioa egokia da.\nPROBA OSAGARRIAK\nELEKTROKARDIOGRAMA.\nErritmo sinusala; bihotz-maiztasuna (BM), 95 tau/min; ST segmentuaren aldaketa ez-espezifikoak.\nBULARREKO ERRADIOGRAFIA.\nNormala.\nANALITIKA.\nKreatinina 1,65 mg/dl; urea 62 mg/dl; Cl, 94 meq/l; Na, 134 meq/l; K, 5,2 meq/l; glukosa, 427 mg/dl, T troponina ultrasentsiblea, CPK eta CKMB normalak; GPT, 26; GOT, 21; GGT, 31; amilasa, 26; hemoglobina, 14,4 g/dl; hematokritoa,% 41,7; plaketak, 162.000/ml; leukozitoak, 16.580/ml; INR, 1,07; APTT, 31,1 seg.\nGASOMETRIA. pH, 7,15; HCO3, 10; BG (base gehiegi), -16,5; pO2, 112; pCO2, 16.\nGERNU-JALKINA.\nNormala.\nGlukosuria 1.000 mg/dl.\nZetonuria 50 mg/dl.\nBULARREKO ERRADIOLOGIA.\nNormala.\nEBOLUZIOA\nLarrialdietako gelan 1 motako diabetesaren desoreka hipergluzemiko zetoazidosikoa diagnostikatu zioten.\nZainketa Intentsiboetako Unitatean ospitaleratzea baztertu da, haren egoera klinikoa egonkorra delako.\nEgoera metabolikoa pixka bat hobetutakoan, Endokrinologiako Zerbitzuan ospitaleratzea erabaki da, intsulinaren bena barneko infusioa eta fluidoterapia hasteko.\nDIAGNOSTIKOA\n1 motako diabetesaren debuta.\nDesoreka hipergluzemiko zetoazidosikoa.\nEz zegoen faktore azkartzaile berezirik.\nTRATAMENDUA\nIntsulinaren infusioa bena barnetik 6 IU/h (intsulinaren 50 IU 500 ml-ko serumean, 0.1 IU/ml lortuta, hau da, hasteko, 60 ml/h jarriz) Gluzemia kapilarraren kontrola, bi ordutik behin.\nZetonemiaren kontrola, bi ordutik behin.\nSerum fisiologikoa, 500 ml/8 ordutik behin, eta% 5eko serum glukosatua, 500 ml/8 orduz behin, biak batera \" Y eran \" jarriak.\nTratamendu honen lehenengo 4 orduak ClK jarri gabe, ondoren hasi ClK serumean diluitua jartzen (20 meq 500 ml serumeko)."
}