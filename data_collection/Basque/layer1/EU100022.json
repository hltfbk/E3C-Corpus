{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100022",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "OTORRINOLARINGOLOGIA (ORL)\nOSPITALERATZEKO/KONTSULTARAKO ARRAZOIA.\nOdinofagiagatik datorren 22 urteko gizonezkoa.\nAURREKARI PERTSONALAK\nEz du alergia ezagunik.\nEz da erretzailea.\nEz du gaixotasun nabarmenik.\nEz du ohiko tratamendurik jarraitzen.\nEGUNGO GAIXOTASUNA\nSukar eta ondoezarekin hasi zen orain dela lau egun; 24 orduko disfagia duelako etorri da, solidoekiko batez ere, likidoak ozta-ozta irensten dituela.\nBere medikuak azitromizina eman dio, baina gaur okerrago dago: mina, gehiegizko listu-jariatzea eta disfagia ditu.\nAZTERKETA FISIKOA\nTentsio arteriala, 144/83; bihotz-maiztasuna, 98 tau/min; O2Sat,% 99.\nKontziente dago, orientatua, ongi hidratatua eta perfusio ona du; eupneiko dago.\nBurua eta lepoa: otoskopia normala; orofaringea: eskuineko amigdala erdialdera desplazatua, ahosabai biguna eta ubula edematizatua.\nEz dago laringe-masarik, ahots-kordak ondo mugitzen dira.\nBiriken auskultazioa: murmurio normala.\nBihotz-auskultazioa: erritmikoa; ez da murmuriorik entzuten.\nSabelaldean ez da ezer patologikorik atzematen.\nGorputz-adarrak: ez du edemarik; pultsu periferikoak normalak dira.\nPROBA OSAGARRIAK\nANALITIKA: LEUKOZITOSI NEUTROFILIKOA.\nEBOLUZIOA\nLarrialdietako Zerbitzuan anestesia lokalarekin aho bidezko abzesuaren drainatze kirurgikoa egin diogu, eta zorne-kantitate handia aterata, mina arindu egin zaio.\nPazientea ospitaleratu egin dugu zain barneko tratamendu antibiotikoa egiteko, eta ez du konplikaziorik izan eboluzioan."
}