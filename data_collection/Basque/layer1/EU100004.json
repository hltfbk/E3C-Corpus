{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100004",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "LARRIALDIAK\nOSPITALERATZEKO ARRAZOIA.\nBotaka egiteagatik etorri den 63 urteko gizonezkoa.\nAURREKARIAK\nEz du farmakoekiko alergiarik.\nEz du hipertentsiorik, diabetesik edo dislipemiarik.\nErretzailea da, 2 pakete eguneko.\n2006an istripu iskemiko iragankorra izan zuen, ondoriorik utzi ez ziona.\n2011ko abuztuan eskuineko giltzurrunean 6,5 cm-ko tumore bat aurkitu diote, pedikulua infiltratzen duena.\nTratamenduan dago: Sintrom eta metamizola, minaren arabera.\nEGUNGO HISTORIA.\nPazienteak dio duela hilabete batetik egunero hainbat alditan egiten duela botaka.\nAtzotik ezin du ezer jan, eta jandako guztia botatzen du.\nEz du minik, ez sukarrik, ez zorabiorik, ez bestelako sintomarik ere.\nHesteetako erritmoa ez zaio aldatu.\nAZTERKETA FISIKOA.\nTentsio arteriala (TA), 131/86 mm Hg; bihotz-maiztasuna (BM), 79 tau/min; arnas maiztasuna (AM), 20 arnas/min; O2Sat,% 97; tenperatura (T), 36 ÂºC.\nPazientea kontziente dago, orientatua, ondo elikatua eta hidratatua; eta eupneiko.\nLarruazal eta mukosen kolorazioa normala da.\nBurua eta lepoa.\nEz dauka ingurgitazio jugularrik, adenopatiarik ere ez.\nEz dauka zeinu meningeorik.\nToraxa.\nBiriken auskultazioa: biriketako aireztapen normala, ez da entzuten ohikoez gaindiko hotsik.\nBihotzaren auskultazioa: erritmikoa, ez da murmuriorik entzuten.\nSabela.\nBiguna eta zanpagarria.\nMin hartzen du eskuineko hipokondrioa eta hobi iliakoa ukitzean.\nEz dauka peritoneoko narritadurarik.\nSabel-soinu normalak.\nEz da organoen hanturarik nabaritzen, ez eta bestelako masarik ere.\nGorputz-adarrak.\nEdemarik ez; ez dago bena sakonetako tronbosi-zeinurik.\nPROBA OSAGARRIEN LABURPENA\nBIOKIMIKA, HEMOGRAMA ETA KOAGULAZIOA.\nEz dago neurriz kanpoko baliorik.\nABDOMENEKO ERRADIOGRAFIA.\nHeste meharreko zatien zabalkuntza, zutikako erradiografian maila hidroaereoak dituena.\nEz da marko kolikoan airerik ikusten.\nHori guztia heste meharreko suboklusioarekin bateragarria da.\nEBOLUZIOA ETA IRUZKINAK.\nDIAGNOSTIKO NAGUSIA.\nHeste meharreko suboklusioa.\nBESTE DIAGNOSTIKO BATZUK.\nGiltzurruneko neoplasia.\nTRATAMENDUA.\nMetoklopramida behar du; anpulu bat zain barnetik."
}