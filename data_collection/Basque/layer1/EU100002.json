{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100002",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "DIGESTIO-APARATUA\nOSPITALERATZEKO ARRAZOIA.\nAnemia duen 55 urteko gizonezkoa.\nAURREKARIAK.\nEz du alergiarik.\nEz du ohiko tratamendurik.\nEGUNGO HISTORIA.\nDuela 3 hilabetetik ahultasuna sentitzen du.\nEgun batzuetatik hona eginkariak beltzak direla iruditu zaio.\nOheburuko medikuari kontsultatu ostean, odol-analisia egin diote eta anemia duela ikusi da.\nEz du sabeleko minik sentitzen, eta ez du izan eginkarien erritmo-aldaketarik.\nAZTERKETA FISIKOA.\nTentsio arteriala (TA), 130/80 mm Hg; tenperatura, 36,7 Â°C; bihotz-maiztasuna (BM), 70 tau/min.\nKontziente eta orientatua dago.\nHidratazioa eta perfusioa egokiak dira.\nEupneikoa.\nLarruazal eta mukosen zurbiltasuna nabaritzen zaio.\nBurua eta lepoa.\nEz dago aurkikuntza patologikorik.\nBiriken auskultazioa.\nBiriketako murmurio normala.\nSabela.\nBiguna eta zanpagarria.\nHaztapenean ez du minik sentitzen, eta ez dago masa edo megaliarik.\nHeste-soinu normalak.\nGorputz-adarrak.\nEz du edemarik.\nPultsu periferiko normalak.\nOndeste-ukipena.\nEz da masarik ukitzen.\nEskularruaren hatza melenaz zikindu da.\nPROBA OSAGARRIEN LABURPENA\nANALITIKA (anbulatorioan).\nHb, 9,6 g/dl; batez besteko bolumen korpuskularra (BBK), 69; burdina, 15 ug/dl.\nELEKTROKARDIOGRAMA (EKG).\nErritmo sinusal normala.\nBULARREKO ERRADIOGRAFIA.\nNormala.\nGASTROSKOPIA.\nAnestesia topikoa jarri ostean, gastroskopioa ahotik barrena sartuta: hestegorriak kalibre eta mukosa normala du; urdailaren zabalgarritasuna eta uzkurtasuna normalak dira; ez da odol-aztarnarik ikusten, ez eta lesiorik ere; piloro normala.\nDuodeno-erraboila eta duodenoaren bigarren zatia normalak dira.\nKOLONOSKOPIA.\nUzkiaren ikuskapena: normala; ondeste-ukipena: normala; ondeste normala; sigma: dibertikuluak; beheranzko kolon normala; zeharkako kolon normala; goranzko kolon normala; itsua: neoplasia ultzeratua.\nBiopsia egin zaio.\nABDOMENEKO OTA.\nGibela, barea, pankrea, behazuna, behazunbidea, giltzurrungaineko guruina eta giltzurrunak normalak.\nItsuaren paretaren gizentze bat ikusten da, neoplasia itxurakoa.\nEz da adenopatiarik ikusten.\nANATOMIA PATOLOGIKOA.\nAdenokartzinoma.\nEBOLUZIOA ETA IRUZKINAK.\nPazientea ospitalera iritsi bezain pronto, erabateko dieta ezarri zaio.\nEz da melena gehiagorik azaldu eta aho bidezko dieta pixkanaka hasteko agindu zaio.\nBena barneko burdina injektatuz tratatu da eta ahultasunak hobera egin du.\nItsuko neoplasia diagnostikatu eta Kirurgia Orokorreko Zerbitzuarekin harremanetan jarrita, pazienteari alta eman diogu, tratamendu kirurgikoaren zain.\nDIAGNOSTIKO NAGUSIA (K)\nHeste itsuko neoplasia.\nAnemia ferropenikoa.\nTRATAMENDUA\nDieta normala\nTelefonoz abisatuko diote Kirurgia Orokorreko kontsultara joan dadin.\nBESTE GOMENDIO BATZUK\nIdorreria ekidin, ur eta zuntz ugari hartuz."
}