{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100035",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "GAIXOTASUN INFEKZIOSOETAKO UNITATEA\nOSPITALERATZEKO ARRAZOIA\nEzker-oineko zelulitisagatik ospitaleratutako 67 urteko gizonezkoa.\nAURREKARIAK\nEz du alergia ezagunik.\nDieta bat jarraitzen du HTA duelako. 2 motako diabetesa eta hiperkolesterolemia ditu.\nEz du bihotzeko edo arnasbideetako arazorik.\nHanketako zain-gutxiegitasunaren ondorioz ezker-hankako lipodermatoesklerosia agertu zaio.\nEz du gibel edo giltzurrunetako arazorik.\nEbakuntza kirurgikoak: apendizitisa eta kataratak.\nDuela 10 urtetik ez du erretzen.\nEgunero 2 basoerdi ardo edaten ditu.\nEz du ohiko tratamendurik.\nEGUNGO GAIXOTASUNA\nDuela 4 egunetik sukarra du eta ezker-hankako hantura, gorritzea eta mina.\nFamilia-medikuak aztertu ondoren, larrialdietara igorri du.\nLarrialdietan, analitika egin ostean, zeftriaxonarekin tratamendua hasi, eta ospitaleratzea erabaki dute.\nZeinu hauekin hasi baino bi egun lehenago, basoan erori, eta hankan zauri bat egin zuen.\nMIAKETA FISIKOA\nTenperatura, 38,2 Â°C; TA, 110/85 mm Hg; BM, 93 tau/min; O2Sat,% 98.\nItxura ona du, kontziente eta orientatua dago, ondo hidratatua, eta perfusio egokia du.\nPultsu erradial egokia du.\nBihotzaren auskultazioa.\nErritmikoa, maiztasun egokiarekin.\nBiriken auskultazioa.\nAireztapena egokia da eremu guztietan.\nSabelaldea.\nBi hatz-trebeseko hepatomegalia du.\nGainerakoa normala izan da.\nBeheko gorputz-adarrak.\nEzkerreko zangoan 10x5 cm-ko eremu gorri, bero eta handitua du, kanpoko maleoloaren inguruan.\nPROBA OSAGARRIAK\nANALITIKA.\nKreatitina, 0,78; urea, 56; Na, 141; K, 3,7; hemoglobina, 13,8; hematokritoa,% 41; plaketak, 433.000; leukozitoak, 19.340 (neutrofiloak, 17.620); CPR, 332.\nODOL-KULTIBOAK: (+) Streptococcus pyogenesarentzat.\nEBOLUZIOA\nAmoxizilina/azido klabulanikoarekin tratamendua hasi ondoren, eboluzio medikoa eta analitikoa ezin hobea izan da.\nOspitaleratu eta 24 ordura, sukarrik gabe zegoen, eta aho bidezko tratamendua hasi eta haren eraginkortasuna frogatu ondoren, alta ematea erabaki dugu.\nDIAGNOSTIKOA\nEZKERREKO HANKAKO ZELULITISA.\nAurreko diagnostikoak.\nTRATAMENDUA\nAtsedenaldi erlatiboa, ezkerreko hanka altxatuta daukazula.\nAmoxizilina/azido klabulanikoa, 875/125 mg, 8 orduan behin, 8 egun gehiagoz.\nDatozen bi egunetan, minik edo sukarrik baldin baduzu, parazetamola har dezakezu, 1 g, 8 orduan behin.\nBiojogurta jatea gomendatzen zaizu, antibiotikoarekin tratamenduan zauden bitartean.\nOHARRA.\nHemendik 10 egunera, Gaixotasun Infekziosoetako Unitateko kanpo-kontsultetara etorri behar duzu (goizeko 10:30 ean), aldez aurretik, osasun-zentroan, honekin batera doan analitika eginda.\nDatozen egunetan, sukarrik izanez gero edo zeinu klinikoak okerragotuz gero, Ospitaleko Larrialdietako Zerbitzura etorri, alta-txosten hau aldean daramazula."
}