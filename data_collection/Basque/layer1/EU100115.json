{
  "authors": [
    {
      "author": "Berridi"
    }
  ],
  "doi": "",
  "publication_date": "2018-03-01",
  "id": "EU100115",
  "url": "http://www.osagaiz.eus/article/view/166/192",
  "source": "Osagaiz",
  "source_url": "http://www.osagaiz.eus",
  "licence": "CC-BY-NC",
  "language": "eu",
  "type": "journal",
  "description": "",
  "text": "Arantzazuk, 12 urteko emakumeak, eskoliosi idiopatikoa du (Cobb angelua 25ยบ). Kortsea darama. Azken hilabeteetan behin eta berriro gerturatu da bere familia-medikuaren kontsultara gerriko eta buruko mina duelako. Ohiko analgesiaz gain, Naproxeno 550/12 orduro gehitu zitzaion. Gaur berriro etorri da eta oraindik min handiarekin dagoela dio. Miaketa fisikoan ez da ezer antzematen. Eskolan soinketako klaseetara ez joateko ziurtagiria eskatu digu.\nSusmoa dugu zerbait ezkutatzen ari dela eta kontsultara horrenbeste etortzearen arrazoia beste bat dela.\nHori dela-eta, galdera irekiak egiten dizkiogu eta minaren arrazoia bere iritziz zeren baitan dagoen galdetzen diogu. Pixkanaka kortseak eramateak sortzen dion saminaz hitz egiten du. Besteen aurrean arraro eta desberdin sentitzen delako eta soinketako klasean ez duelako arroparik kendu nahi, ikaskideek kortsea ez ikusteko.\nGaixoari kortsea eramatearen eta ez eramatearen onura, kalte eta ondorioak azaltzen dizkiogu, eta sortzen dizkion arazoen aurrean kortsea kentzea erabakitzen dugu."
}