{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100010",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "ERREUMATOLOGIA\nOSPITALERATZEKO/KONTSULTARAKO ARRAZOIA.\nAzterketa sakona egitera datorren 55 urteko emakumea.\nAURREKARIAK.\nEz du alergia ezagunik.\nHipertentsio arteriala du eta erretzailea da.\nEz du ohiko tratamendurik.\nEGUNGO HISTORIA.\nPazienteak duela lau urtetik 3 faseetako Raynaud-en fenomenoa du.\nHatz-puntetan ultzera mingarri txikiak ditu.\nDuela 6 hilabetetik hatzak hazita ditu, azala lodituta eta gogortuta, bai besoetan eta bai zangoetan ere.\nBihotzerrea sentitzen du maiz, edozein janari hartuta, eta goragalea ere bai.\nEz du botaka egin.\nBatzuetan beherakoa du.\nAtalkako galdeketa: esfortzu txiki eta ertainak egitean disnea sentitzen du; ez du eztulik, ez karkaxarik, ez eta bularreko minik ere.\nEz zaio nabarmenki ilea erortzen, ez du ahoko ultzerarik, ez eta fotosentikortasunik ere.\nAZTERKETA FISIKOA.\nTentsio arteriala, 160/95 mm Hg; tenperatura, 36,5 Â°C; bihotz-maiztasuna: 85 tau/min; arnas maiztasuna, 16 arnas/min; O2Sat,% 98.\nBurua eta lepoa.\nEz dago ingurgitazio jugularrik, ez eta adenopatia zerbikalik ere.\nBihotz-auskultazioa.\nErritmikoa, murmuriorik gabea.\nBiriken auskultazioa.\nKarraka-soinu finak bi oinaldeetan.\nSabelaldea.\nEz dago aurkikuntza patologikorik.\nAzala.\nEsklerodaktilia, hatzak hazita eta atximurka ezinak.\nOrbain txikiak hatz-mamietan.\nAzala gogortuta, bai besoen atzeko aldean eta bai zangoetan.\nRodman-en indizea: orban arreak sorbalden atzealdean.\nEz du artritisaren zeinurik.\nPROBA OSAGARRIAK.\nANALITIKA.\nBiokimika, alteraziorik gabe; hemograma, alteraziorik gabe; proteinograma, alteraziorik gabe; gernu- azterketa, 3 eritrozito eremuko, proteinarik ez.\nMikroskopioaren bidezko azterketa, alteraziorik gabe.\nKonplementu-frakzioak: C3 eta C4 normala; antigorputz antinuklear positiboak, titulazioa 1/640.\nAntiDNA negatiboa, Anti-Scl70 positiboa.\nESOFAGOGRAMA.\nMugimendu motela.\nHiatoko hernia.\nBULARREKO ERRADIOGRAFIA.\nNormala.\nBIRIKETAKO PROBA FUNTZIONALAK.\nFVC,% 65; FEV1/FVC,% 55; DLCO;% 50. 6MT (6 minutuko testa): 400 metro egin ditu; O2Sat bukaeran,% 96 (hasieran% 98).\nTORAXEKO OTA.\nBiriken azpiko aldeetan gaixotasun interstiziala, \" beira lauso \" batean zehar ikusiko balitz bezala.\nEKOKARDIOGRAMA.\nEiekzio-frakzioa,% 60.\nEz da isuri perikardikorik ikusten.\nBalbula normalak.\nEzkerreko aurikula eta aortaren sustraiak normalak dira.\nKalkulatutako biriketako arteria-presio sistolikoa, 35 mm Hg.\nEBOLUZIOA.\nPazienteak esklerosi sistemikoa du, barreiatua.\nLarruazaleko erasan progresiboa du eta maiz artatu behar izaten da, barne-organoak larri erasateko arriskuan baitago.\nPazienteak Raynaud-en gaixotasunarentzako tratamendua hartu du, hots, iloprosta 5 egunetan jarraian, eta mina jaitsi egin zaio.\nAldi berean, tratamendua hasi da bosentana erabiliz, pixkanaka-pixkanaka dosia handiagotuz, hatzetako ultzerak ekiditeko.\nEra berean, pantoprazola hartzen ari da, digestio-ondoeza arintzeko.\nBirika eta bihotza ebaluatu ondoren, biriketako gaixotasun interstizial hedatua (BGIH) diagnostikatu da, hasierako unean.\nKanpo-kontsultetan aldiro-aldiro ebaluatuko dute.\nDIAGNOSTIKOA.\nEsklerosi sistemiko progresiboa, barreiatua.\nRaynaud-en fenomenoa eta hatzetako ultzerak, hasierako biriketako gaixotasun interstiziala.\nTRATAMENDUA.\nAmlodipinoa, 5 mg/24 orduan behin, hotza egiten duen garaian\nBosentana, 125 mg/12 orduan behin.\nPantoprazola, 20 mg/24 orduan behin.\nMikofenolatoa 500 mg, 2 pilula/24 orduan behin.\nEnalaprila, 10 mg/24 orduan behin.\nBESTE GOMENDIO BATZUK.\nHotza saihestu.\nEskularru eta galtzerdi lodiak erabili.\nEskuak ur berotan sartu."
}