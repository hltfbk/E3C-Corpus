{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100014",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "KARDIOLOG√çA\nOSPITALERATZEKO ARRAZOIA. 85 urteko emakumea, sinkopeagatik eta disneagatik Larrialdietatik ospitaleratua izan da.\nAURREKARIAK.\nEz du alergia ezagunik.\nHipertentsio arteriala ondo kontrolatua du tratamenduarekin.\nAparteko beste aurrekaririk ez da ezagutzen.\nEGUNGO HISTORIA.\nDuela bi hilabetetik hona, esfortzuko disnea, aldapak eta etxeko bi solairuak igotzean.\nAtzo, sinkopea izan zuen prodromorik gabe, telebista ikusten eserita zegoenean.\nKonortea berehalakoan berreskuratu zuen, ondoriorik gabe.\nAZTERKETA FISIKOA\nKontziente eta orientatua.\nTentsio arterial normala, 130/62.\nEupneiko dago.\nBurua eta lepoa.\nMiaketa normala.\nBihotzaren auskultazioa.\nMurmurio sistolikoa foku aortikoan, bi karotidetara hedatzen dena, 5/6 mailakoa.\nBiriken auskultazioa.\nAurkikuntza patologikorik gabe.\nSabelaldea.\nAurkikuntzarik gabe.\nGorputz-adarrak.\nFobea eragiten duten edemak bi orkatiletan.\nPROBA OSAGARRIAK\nEKG.\nErritmo sinusala.\nEzkerreko bentrikuluaren hipertrofia.\nEKOKARDIOGRAMA.\nAortaren sustraia normala da.\nBalbula aortikoaren estenosi larria (abiadura gorena, 4,06; gradiente gorena, 60; gradiente ertaina, 30 mm Hg), balbularen azaleraren kalkulua 0,8 cm2-koa da.\nEzker-bentrikuluaren hipertrofia ertaina; funtzio sistolikoa mantendua du; eiekzio-frakzioa,% 50.\nBalbula mitrala normala da.\nEzkerreko aurikula zabaldua dago.\nEskuineko aurikula eta bentrikulua normalak dira.\nBiriketako arteriaren presio sistolikoa kalkulatzeko orduan, ez da ikusten balbula trikuspideoaren gutxiegitasunik.\nKORONARIOGRAFIA.\nArteria koronarioak lesiorik gabeak.\nBalbula aortikoaren estenosi larria (kalkulatutako azalera 0,7 cm2-koa da).\nEBOLUZIOA\nKardiologian egon den bitartean ez du sintomarik izan.\nEstenosi aortiko larriari bihotz-gutxiegitasuna eta sinkopea gehitu zaizkionez, ebakuntza egiteko baldintzak betetzen ditu, eta Bihotz-hodietako Kirurgiako Zerbitzuarekin harremanetan jarri gara.\nDIAGNOSTIKOA\nEstenosi aortiko larriak eragindako sinkopea eta bihotz-gutxiegitasuna.\nHipertentsio arteriala.\nTRATAMENDUA\nEnalaprila, 5 mg, 1-0-1 (goizean, eguerdian, gauean).\nKarbedilola, 6,25 mg, 1-0-1.\nBESTE GOMENDIO BATZUK\nTelefonoz deituko zaio balbula aortikoaren ebakuntzaren egunaren berri emateko.\nSintomarik berriro azalduz gero, ospitaleko Larrialdi Zerbitzura etorri beharko luke pazienteak txosten honekin."
}