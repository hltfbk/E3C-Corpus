{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100006",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "DERMATOLOGIA\nOSPITALERATZEKO/KONTSULTARAKO ARRAZOIA\nLarruazaleko lesioak dituen 33 urteko gizonezkoa.\nAURREKARIAK\nFarmakoekiko alergiarik ez.\nLarruazaleko gaixotasunen aurrekaririk ez.\nOhitura toxikoak: erretzailea, zigarreta-pakete bat eguneko.\nGizarte-faktoreak: lanbidez kazetaria; zaletasunak: bidaiak.\nTratamendua: medikamentu topikoak eta produktu naturalak erabiltzen ditu.\nEGUNGO HISTORIA\nDuela 2 astetik mingarria ez den ultzera bat dauka zakilean.\nAstebururo pertsona ezberdinekin sexu-harremanak izan ohi ditu, babes-neurririk hartu gabe.\nAZTERKETA FISIKOA\nOrokorra.\nEz du sukarrik.\nZakil-enborrean 5 mm-ko ultzera garbia du, ondo mugatutako ertz gogorrak dituena.\nEzkerreko izterrondoan adenopatia ez-mingarria du.\nAhoko mukosan ez du lesiorik.\nPROBA OSAGARRIAK\nAZALEKO KULTIBOA.\nNegatiboa.\nAZTERKETA ZUZENA.\nEspiroketak ageri dira eremu iluneko mikroskopioaren bidezko miaketan.\nSEROLOGIA.\nAzterketa treponemikoak positiboak dira eta antigorputz erreaginikoak negatiboak.\nBIOKIMIKA, HEMOGRAMA ETA KOAGULAZIOA.\nAlteraziorik gabe.\nDIAGNOSTIKOA\nTxankro sifilitikoa/Sifilis primarioa.\nTRATAMENDUA\nBentzatina penizilina 4 milioi unitate, muskulu barneko (MB) injekzio bidez, dosi bakar batean."
}