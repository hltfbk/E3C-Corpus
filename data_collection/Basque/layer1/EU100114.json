{
  "authors": [
    {
      "author": "deAlba"
    },
    {
      "author": "Lopez "
    },
    {
      "author": "Bereciartua"
    },
    {
      "author": "Garrido"
    }
  ],
  "doi": "",
  "publication_date": "2020-11-13",
  "id": "EU100114",
  "url": "http://www.oeegunea.eus/biltzarrak/komunikazioak/2020-11-13/30-osasun-biltzarra/789",
  "source": "Osasungoa Euskalduntzeko Erakundea",
  "source_url": "http://www.oeegunea.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "Gaixoa sindrome hemofagozitikoa zuen 71 urteko emakumezkoa zen. Ospitalean hainbat odol-analisi egin zitzaizkion eritasunaren bilakaera aztertzeko.\nGaixotasunaren diagnostiko analitikoa ezaugarri hauek osatzen dute: hiponatremia; gibeleko alterazioaren zeinuak (fosfatasa alkalinoa eta transaminasak); triglizerido, laktato deshidrogenasa, ferritina eta C proteina erreaktibo altuak; pantzitopenia; eta koagulazio intrabaskular diseminatua (D dimero altua).\nPazientearen biokimika, hemograma eta koagulazio laginen emaitzak sindrome hemofagozitikoaren datuekin bat zetozen, baina emaitzak zehatz-mehatz aztertuta 5.eguneko ferritina balioaren jaitsierak arreta piztu zigun (836µg/L), aurreko egunekoarekin alderatuta (288080µg/L). Ia ezinezkoa da ferritina balioen jaitsiera horren nabarmena izatea hain denbora gutxian, horregatik 5.eguneko lagina berriz aztertu genuen, antzeko balioa eskuratuz (878,4µg/L). (2.Irudia)\nEmaitza horren egiazkotasuna zalantzan jarriz lagin horren diluzio serializatua egin genuen, inmuno-saioaren bitartez azter zitekeen antigeno kontzentrazio neurgarria lortu arte. Lagineko ferritinaren emaitza erreala 546320µg/L izan zen, ondorioz Hook efektua gertatu zela frogatu genuen."
}