{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100028",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "ZAINKETA ARINGARRIETAKO UNITATEA\nOSPITALERATZEKO ARRAZOIA.\nOnkologiatik lekualdaturiko 68 urteko emakumea.\nALTAREN ARRAZOIA.\nHERIOTZA.\nAURREKARIAK.\nEz du alergia ezagunik.\nHipertentsio arteriala.\nTratamendurik gabeko hiperlipidemia.\nHipotiroidismoa, ordezko tratamendu farmakologikoarekin.\nBalbulopatia erreumatikoa (sukar erreumatikoa, 14 urte zituenetik).\nDuela urte batzuk, uzkitik 15 eta 30 zentimetrora zeuden adenoma tubularren polipektomia egin zitzaion, eta aldizkako jarraipena egin diote zentro pribatu batean.\nDibertikulosia sigman.\nAngioedema berreritzailea, proba diagnostiko negatiboekin.\nDiskoetako estutzea eta aldebiko koxartrosia.\nUmetokiko mioma.\nEbakuntzen historia: amigdalen erauzketa, iztaiko hernia eta juanikoteak.\nAURREKARI ONKOLOGIKOAK. 2012ko uztailean gibelez kanpoko IV. estadioko kolangiokartzinoma diagnostikatu zitzaion. 2012ko martxoan behazun-hodian stent metalikoa jarri zitzaion, dilatazioa zuelako.\nGibel barneko eta behazun-hodi amankomuneko dilatazioa aurkitu zen, ikteriziaren diagnostikoarekin batera.\nStenta jartzeko prozeduran konplikazio larriak izan zituen: giltzurruneko gutxiegitasun akutua, shock septikoa, helduaren arnas distresaren sindromea (HADS), urgentziazko drainadura behar izan zuen pleurako isuri larria, bihotz-biriken geldialdia (BBG) eta gernuko infekzioa Pseudomonas aeruginosa multirresistentea.\nCDDP-genzitabina eskemari jarraituz kimioterapia aringarria hasi zen 2012ko abuztuaren 10ean, eta etxera joan zen, jarraipen anbulatorioa egiteko agindua emanda.\nEGUNGO HISTORIA.\nAbuztuaren erdialdean Onkologiako Zerbitzuan ospitaleratu zuten berriro, kimioterapia ondoko gorako etengabeak eta hiponatremia zituelako.\nOspitalean zegoela bere egoerak ez zuen hobera egin: etengabeko nekea, zorabioa, anorexia eta gorakoak izaten jarraitu zuen.\nGaitz onkologikoa oso hedatua zegoenez eta kimioterapiak bigarren mailako efektu asko eragin zizkionez, sintomak besterik ez tratatzea erabaki zen pazientearen onespenarekin; gauzak horrela, Zainketa Aringarrietako Unitatera lekualdatu da pazientea.\nAZTERKETA FISIKOA.\nItxura fisiko orokor txarra: kakektiko eta zurbil.\nSukarrik gabe; O2Sat basala,% 84; arnas maiztasuna, 30 arnas/min.\nBiriken auskultazioa: bi aldeetako krepitanteak.\nBihotzaren auskultazioa: tonu arritmikoa.\nSabelaldea: biguna eta zanpagarria; min hartzen du epigastrio inguruan; peritoneoko narritaduraren zeinurik ez dago.\nAszitis ertainaren zeinuak atzeman zaizkio.\nBeheko gorputz-adarrak: zainetako tronbosi sakonaren zeinurik ez dago.\nEdemak bi oinetan orkatilaraino.\nPultsu normalak.\nPROBA OSAGARRIAK.\nANALITIKA.\nHb, 8,6; plaketak, 64.000; fosfatasa alkalinoa (FA), 433; Gamma GT, 730; GOT, 55; GPT, 92; LDH, 256; ANALITIKA: BbT, 1,5; BbZ, 1,2; FA, 371; GGT, 673; Hb, 11,3; plaketak, 432.000.\nTORAXEKO ERRADIOGRAFIA.\nFoku askotako kondentsazio albeolarrak, metastasiak diruditenak.\nBesahezur-buruaren azpiko haustura ez-desplazatua.\nTORAX eta SABELEKO OTA.\nAdenopatia-itxurako irudiak lepauztai gaineko eremuan.\nAurreko azterketaren ondoren progresio nabaria ageri duten metastasi-itxurako lesio ugari agertzen dira bi biriketan.\nBehazun-hodian stenta ikusten da, urruneko kolangiokartzinomaren barruan.\nLesiotik alde proximalera behazun-hodiaren zabalgune handia ageri da.\nAerobilia.\nLehenengo orno dortsaletan metastasiak diruditen lesioak ageri dira.\nEBOLUZIOA.\nGure zerbitzura lekualdatu zutenean mantentze-tratamendua hasi genuen.\nMina arintzeko analgesikoak eta kortikoideak erabili genituen, mina ongi kontrolatzera iritsi arte. 2 hematie-kontzentraturen transfusioa egin zitzaion, eta hemoglobina-mailak normaldu ziren.\nArnasestua izan zuen behin, oxigenoaren saturazio baxuarekin, eztul eta karkaxekin, bronkodilatadoreak eta kortikoideak erabiliz hobeturik.\nAbuztuaren 28an, bazkal ondoren, buruko min akutua izan zuen, eta handik 10 minutura koman aurkitu genuen gelan.\nPremiazko OTA eginez garuneko metastasi bat aurkitu genuen, garuneko odoljario larria eragin zuena.\nEpe ertainera pronostiko txarra zuenez, familiarekin ados, ebakuntza ez egitea erabaki zen, eta farmakoekin sedazio sakona eragin zitzaion.\nHandik lau ordura hil egin zen.\nDIAGNOSTIKOA.\nEXITUS LETALIS.\nGARUNEKO ODOLJARIO LARRIA.\nGARUNEKO METASTASIA.\nGARATZEN ARI ZEN IV. ESTADIOKO GIBELEZ KANPOKO KOLANGIOKARTZINOMA.\nBESTE DIAGNOSTIKO BATZUK. 2.\nMAILAKO KIMIOTERAPIA ONDOKO ANEMIA.\nBESAHEZUR-BURUAREN AZPIKO HAUSTURA PATOLOGIKO EZ-DESPLAZATUA."
}