{
  "authors": [
    {
      "author": "Urretabizkaia"
    }
  ],
  "doi": "",
  "publication_date": "2016-06-24",
  "id": "EU100167",
  "url": "https://docenciabasurto.osakidetza.net/pluginfile.php/5779/mod_resource/content/2/PEDIATR%C3%8DA%20CasoClinico_Euskera_2016%20EUSK.pdf",
  "source": "SAIO-KLINIKOAK",
  "source_url": "https://docenciabasurto.osakidetza.net",
  "licence": "eu",
  "language": "eu",
  "type": "journal",
  "description": "",
  "text": "AURREKARI PERTSONALAK:\n-Akaroei alergia. Elikagai edo medikazioeieta alergiarik ez.\n-Ariketagatiko asma, azpiko tratamendurik ez\n-Antsietate krisia 2011\n-Idorreria, tratamendurik gabe\n-Txertaketa egutegiaren arabera egoki txertatua\nFAMILIA AURREKARIAK:\n-Aitak HTA tratamenduarekin. Psoriasia\n-Ama eta ahizpa osasuntsuak\n\nKONTSULTAREN ARRAZOIA:\nHaur eta gazteentzako psikiatriako unitatetik abisatu digute elikadura jokabidearen asalduragatik ingresatuta dagoen 14 urteko neska gazte bat baloratzeko. 5 egun daramatza bertan ingresatua. Klinika orain dela 6 hilabete hasi zen pisu galera boluntariorekin. Garai horretan hasita gutxi gora behera sabeleko mina duela dio, epigastrioan kokatua, min kolikoa da, analgesiari ondo erantzuten ez diona, azken hilabeteotan gutxiago jatea eragin duena. Ez du pirosirik ezta azidotasunik ere. Mina eta pisu galera dela eta, Digestio aparatuko kontsultetan baloratu dute, non odol analisi bat, sabeleko ekografia eta erradiografia eta gastroskopia egin dizkioten, denak emaitza normalarekin.\nAzken hilabetean gorakoak izan ditu du. Azken hilerokoa duela 3 hilabete izan zuen. Psikiatrian ingresatuta egon den bitartean sabeleko mina gero eta handiagoa da, goragale sentsazioa du eta gorakoak ditu ia jatordu guztien ondoren. Azken 48 orduetan egoera orokorra okerragoa du.\nPisua duela 6 hilabete: 51 kg.\nPisua psikiatriako ingresoaren egunean: 36,3 kg (-35%). Altuera 160 cm. IMC: 14,17.\n\nAZTERKETA FISIKOA:\nTº 36.2ºC Ax. BM 80 lpm. TA 90/60 mmHg. Egoera orokor eskasa. Mukosa lehorrak. Zurbiltasuna. Desnutrizioa. Gorputz adar hotzak. Exantema edo bestelako azaleko lesiorik ez. Betetze kapilarra < 2 seg. Pultsuak ++/++.\nBihotz eta birika auskultazioa: normala\nORL: normala\nAbdomena: handituta, apur bat gogorra, ez da mingarria ukitzean. Heste zaratak entzuten dira. Ez du masa edo megaliarik. Blumberg negatiboa.\nNSZ: normala. Zeinu meningeoak negatiboak. Kontziente eta espazio eta denboran ondo orientatuta."
}