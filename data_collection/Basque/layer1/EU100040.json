{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100040",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "OSPITALERATZEKO ARRAZOIA.\nAgitazioa (asaldura).\nAURREKARIAK.\nOrain dela 4 hilabete eskizofrenia paranoidearen tratamendua utzi duen pazientea.\nBakarrik bizi da.\nBi hilabete daramatza portaera-arazoekin eta azkeneko bi asteetan kontrolik gabe.\nEz da bere burua zaintzeko gauza, ez da etxetik ateratzen, eta egun osoan bere gelako pertsianatik begira egoten da.\nEz du gauez lorik egiten eta ordutegia guztiz aldatuta dauka.\nEz da garbitzen eta gauero bakarrik hitz egiten du ozenki.\nAldameneko bizilagunek ez dutela bakean uzten esaten du, eta poliziari deitu dio hiru aldiz hori salatzeko.\nBizilagunek 112ra deitu dute, eta talde sanitarioa azaldu denean agitatu delako, poliziak menderatu egin izan behar du.\nEGUNGO HISTORIA.\nAlergia ezagunik ez.\nErretzailea: 35 zigarreta eguneko.\nEz du hipertentsiorik, ez diabetesik, ez eta dislipemiarik ere.\nLau ospitaleratze Akutuentzako Psikiatriako Zerbitzuan eta bi egonaldi ertainekoentzako ospitaleetan.\nOhiko tratamendua: Zyprexa Velotab ® 10 mg (1-0-1); lormetazepama 2 mg, lotarako orduan.\nAZTERKETA FISIKOA.\nTA, 131/86 mm Hg; BM, 79 tau/min; AM, 20 arnas/min; O2Sat,% 97; T, 38,3 ºC.\nKontziente, orientatua, ondo elikatua eta hidratatua; eupneiko dago.\nAzal eta mukosetako kolore normala.\nBurua eta lepoa: ez dauka ingurgitazio jugularrik.\nEz dago adenopatiarik.\nEz dauka zeinu meningeorik.\nBiriken auskultazioa: bi biriken aireztapen normala.\nEz da entzuten ohiz kanpoko hotsik.\nBihotzaren auskultazioa: erritmikoa, foku aortikoan I/VI mailako murmurio sistolikoa.\nSabela: biguna eta zanpagarria; minbera eskuineko alboa haztatzean.\nEz dauka peritoneoko narritadurarik; sabel-soinuak normalak dira.\nEz da organoen hanturarik nabaritzen, ez eta bestelako masarik ere.\nEskuineko giltzurrunaren perkusioa positiboa da.\nGorputz-adarrak: edemarik ez.\nEz dago zain sakonen tronbosi-zeinurik.\nAZTERKETA PSIKOPATOLOGIKOA.\nLotuta dator, asaldatua, bigilia-egokiarekin; diskurtso eragabea, ozenki hitz egiten du eta aldamenekoak salatzen ditu gauero hitz egin eta ez diotelako lorik egiten uzten; esaten du kamerak jarri dizkiotela etxean zer egiten duen jakiteko; inbidia omen diote, bizia luzatzeko substantzia bat asmatu duelako eta lapurtu nahi diotela.\nHizkera ez da batere antolatua.\nMesfidati dago eta ez du batere laguntzen.\nOso argal dago.\nPROBA OSAGARRIEN LABURPENA.\nANALITIKA: ospitaleratzean desnutrizio orokorra zuen eta altako egunean parametro analitiko guztiak lehengora itzuli dira: glukosa eta ioiak normalak dira.\nHemoglobina 13,8; leukozitoak 5.100; plaketetan eta koagulazioan ez dago neurriz kanpoko baliorik.\nEBOLUZIOA ETA IRUZKINAK.\nOspitaleratzean medikazio antipsikotikoa jarri zaio.\nSolairuan bi aldiz asaldatu da.\nTratamendua hasi eta hamar egunera mesfidantza desagertu zaio, baita eldarnioak eta haluzinazioak ere.\nEz du gaixotasunaren kontzientziarik, eta botika hartzea gainbegiratu behar zaio, ezkutatzen saiatzen baita, beraz ospitaleratzea luzatzea erabaki da egonaldi ertaineko ospitale batean.\nSan Juan de Dios Ospitale Psikiatrikora lekualdatu da lau hilabeterako.\nMENDEKOTASUN-TXOSTENA\nPERTSONAREN DATUAK\nDesgaitasun-egoera arrazoitzen duten gaixotasunaren, nahastearen edo bestelako osasun-egoeren diagnostikoak (Gaixotasunen Nazioarteko Sailkapenaren arabera), direla kronikoak, luzarokoak edo epe luzekoak.\nDIAGNOSTIKOAK\nDiabetes mellitusa.\nHipertentsio arteriala.\nAldebiko presbiakusia.\nEzkerreko belauneko artrosia.\nEzkerreko humeroaren haustura.\nBularreko minbizia eta mastektomia.\nOharra: batez ere ezkerreko humeroaren hausturarengatik fisikoki mugatuta dago eta ohiko jarduerak burutzeko laguntza behar du.\nAgindutako euskarri terapeutikoko eta funtzionaleko neurriak eta/edo laguntza produktuak.\nEzkerreko belauneko protesia.\nAdieraz ezazu ea neurri terapeutiko egokiekin egungo osasun-egoera datozen sei hilabeteetan aldatu daitekeen ala ez:\nGutxi gorabehera, berdin jarraituko du.\nMendekotasuna agertzeko arrazoi nagusietako bat al da, besteak beste, gaixotasun mental bat, narriadura kognitiboa edo ezintasun intelektuala?\nEz.\nPatologietako batek agerraldiak izaten baditu, adierazi ezazu.\nAdierazi pertsonaren osasun-egoerari lotutako beste ohar interesgarri batzuk, mendekotasun-egoerarekin zerikusia dutenak.\nDuen adinagatik, ezkerreko belaunean protesia edukitzeagatik eta batez ere ezkerreko humeroaren hausturarengatik, oso mugatuta dago.\nEkintza edo jarduera instrumentalak burutzeko ezintasuna dauka, laguntza edo sorospena behar duelarik.\nEguneroko zenbait jardueratarako laguntza behar du: garbitzeko eta janzteko.\nEtxe barruan ibiltzeko autonomoa da; baina, etxetik kanpo makuluen laguntza behar du.\nJateko eta komunera joateko autonomoa da.\nInkontinentziarik ez.\nNarriadura kognitiborik ez."
}