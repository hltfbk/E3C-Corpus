{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100024",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "PREBENTZIO-MEDIKUNTZA ETA OSASUN PUBLIKOA\nKONTSULTARAKO ARRAZOIA.\nGernu-sepsia.\nAURREKARI PERTSONALAK.\nMetizilinarekiko erresistentea den Staphylococcus aureusa (MESA) 2006ko apirilaren 4an; sudur eta perineoko eramaile kronikoa; gernu eta perineoko kolonizazioa Acinetobacter baumannii multirresistentearekin.\nEGUNGO GAIXOTASUNA.\nLaburpen bakteriologikoa: A) 2006-01-04an MESAren LEHENENGO KULTIBO POSITIBOA aspirazio bronkoalbeolarrean, sudur-zuloetan eta perineoan.\nGernuan ez du izan MESArik.\nB) 2012-08-10an A. baumannii multirresistentea gernuan (gernu-zunda iraunkorrean) eta perineoan.\nOHARRA: bi daten artean MESAren KULTIBO POSITIBO ANITZ izan ditu, batez ere arnasbideetako laginetan eta batzuetan sudur-zulo, perineo eta ultzera sakroan.\nBi aldiz kendu da alerta epidemiologikoa MESAren hazkuntzak negatiboak izan direlako, baina birkolonizatu egin da.\nAntibiograma: * MESA erresistentea betalaktamiko, eritromizina, fluorkinolona eta mupirozinarekiko. * A. baumannii sentikorra amikazina eta kolimizinarekiko bakarrik.\nEBOLUZIOA.\nOspitaleratu denetik banako gelan isolatua egon da, kontaktu eta tanta bidezko transmisioen aurkako ohiko neurriak hartuta.\nLinezolidarekin tratatua izan da.\nIRITZI DIAGNOSTIKOA. 1- ARNASBIDEETAKO MESA KRONIKOA. 2- SUDUR ETA PERINEOKO MESA-ERAMAILEA. 3- ACINETOBACTER BAUMANNIIen GERNU ETA PERINEOKO KOLONIZAZIOA.\nZENTRO GERONTOLOGIKOARENTZAKO GOMENDIOAK\nJARRAIPEN BAKTERIOLOGIKOA\nJARRERA: historial bakteriologikoaren kronifikazioa kontuan hartuta, erresistentzia anitzeko patogeno hauen negatibizazioa arraroa litzateke.\nGutxienez astebeteko tartea utzita hiru kultibo negatibo behar dira.\nBitartean ezin du antibiotikorik hartu.\nKarkaxa (eta ezin bada egin, faringearen atzeko paretaren frotisa): 3 kultibo.\nSudurrekoa eta perineokoa: 3 kultibo.\nGernua: 3 kultibo.\nLarruazaleko ultzerak: 3 kultibo.\nOHARRA:\nEGINDAKO KULTIBOREN BAT POSITIBOA BALITZ, itxaron 2 hilabete berriro kultiboak egiteko.\n1- Emaitza negatiboa balitz, laginak hartzeko astebete itxaron, 3 negatibo jarraian lortu arte.\nOSO OHAR GARRANTZITSUA:\nJarraian hiru kultibo negatibo lortzen badira, bidali emaitzak Prebentzio Medikuntzara, alarma epidemiologikoa kendu ahal izateko, berriro ere ospitaleratuz gero.\nTelefonoa edo Faxa: 943 00 71 62.\nMESA KULTIBOAK NEGATIBIZATU BITARTEKO JARRAIBIDEAK\nA) EGOILIARRENTZAKO ARAU OROKORRAK:\n1- ESKU-GARBIKETA: sarri, dosifikatzailea duen xaboi likido neutroarekin, otorduen aurretik, komunera joan ondoren, doministiku egitean edo mukizapia erabiltzean, eta, batez ere, azala edo zauriren bat ukitzerakoan; neurri higieniko garrantzitsuena da. 2- ARNAS HIGIENEA ETA EZTULAREN MANEIUA: eztula edo doministiku egitean. 3- Azaleko edozein zauri apositu lehorrarekin estali, sendatu arte. 4- Ez partekatu tresna pertsonalik (xukadera, arropa...). 5- Familia-medikuarengana, ospitalera edo errehabilitazioko zentrora joz gero, kontsultako azken ordua eskatu behar du.\nEREMU ARRUNTAK:\n1- Bizitza normala egin, hurrengo oharkizunei kasu eginez; eskuak aurrez garbitu.\nArropa garbia erabili eta oinarrizko neurri higienikoak bete.\n2- Ohar espezifikoak: *\nLarruazaleko MESA: zauri edo ultzera kolonizatuek ongi estaliak egon behar dute, apositu garbi batekin.\nSendaketak logelan bertan egin behar dira. * Arnasbideetako MESA: egoiliarrak maskara erabili beharko du honako kasu hauetan:\n- kolonizatua badago eta ez baditu arnas higieneko neurriak betetzen.\n- infektatua dagoen bitartean (medikuaren iritzia kontuan hartuta).\n* Gernuko MESA: gernu-inkontinentzia badu, pixa-oihala ez zio aldatu behar eremu amankomunetan.\nB) OSASUN-LANGILEAK\nESKU-GARBIKETA: esku-garbiketa higienikoa; dosifikatzailea duen xaboi neutroarekin, eskularruak jarri aurretik, eta xaboi antiseptikoarekin (% 4ko xaboidun klorhexidina), eskularruak kendu ondoren.\nESKULARRUAK: 1- Erabili eskularru garbiak; ez dute esterilak zertan izan, baina pazientea edo gainazal kutsaturen bat ukitu ondoren bota zaborretara. 2- Aldatu eskularruak paziente berari zainketa ezberdinak egitean. 3- Ez erabili eskularru pare bera beste paziente bat ukitzeko.\nMANTALA: 1- Erabili mantal garbia, ez du esterila izan beharrik, jantziak pazientearekin edo azalera kutsaturen batekin kontaktuan jar balitezke.\nMASKARA: 1- Maskara kirurgikoa behar da, aire bidez kutsatutako MESA duen gaixoarengandik metro batera baino gutxiagora egoteko.\nC) GARBIKETA ETA OSASUN-MATERIAL SANITARIO ETA TRESNEN DESINFEKZIOA\n1- Material esklusiboa erabili, edo, erabili ondoren, garbitu eta desinfektatu.\n2- Gaixoa kontsulta edo osasun-zerbitzuren batera joanez gero:\n* Xaboidun disoluzioarekin kontu handiz garbitu, pazientearen larruazalarekin edo jarioekin kontaktuan egon ondoren. * Garbitu urarekin hezetutako eskutrapu bat erabiliz. * Ondoren, desinfektatzailea jarriko da azalera guztietan.\nErabil daitezkeen materialak: 70ยบ-ko alkohola eremu metalikoentzat eta ura lixibarekin 1/10eko diluzioan beste materialentzat.\nMaterial esklusiboa erabili ondoren, garbitu eta desinfektatu.\nZalantzarik izanez gero, deitu Donostia Ospitaleko Prebentzio Medikuntzako Zerbitzura (943 00 71 62).\nZENTRO GERONTOLOGIKOETARAKO MESA-RI BURUZKO GIDA EGUNERATUA\nHonako helbide honetan lor daiteke: Donostia Ospitaleko webgunea"
}