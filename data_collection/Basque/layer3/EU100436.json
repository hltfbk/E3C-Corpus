{
  "authors": [
    {
      "author": "Egileak: Irune Goikoetxea Gonzalez"
    },
    {
      "author": " Aitziber Zalbide Perez"
    },
    {
      "author": " Nahikari Saez Damborena"
    },
    {
      "author": " Ana Anguiano Martinez"
    },
    {
      "author": " IÃ±aki Onandia Diago"
    },
    {
      "author": " Maider Beobide Ugalde"
    }
  ],
  "doi": "",
  "publication_date": "2016-04-22",
  "id": "EU100436",
  "url": "http://www.oeegunea.eus/biltzarrak/komunikazioak/2016-04-22/26-osasun-biltzarra/619",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.9 Garuneko kalteko eskola, gure gaixotasuna ezagutzen!!!\n\t\nEgileak: Irune Goikoetxea Gonzalez, Aitziber Zalbide Perez, Nahikari Saez Damborena, Ana Anguiano Martinez, IÃ±aki Onandia Diago, Maider Beobide Ugalde\n\t\n0\n\t\n\t\n\t\nSarrera\n\t\n\tGorlizko ospitalean paziente gehienek garuneko kalteak dituzte. Garuneko kalteak hainbat ondorio ditu, haien artean, mugitzeko, hitz egiteko edo irensteko arazoak. Arazo hauek direla eta, gaur egun menpekotasuneko lehenengo sorburua garuneko kaltea da.\n\tGaruneko kalteko eskola, paziente eta ingurukoek gaixotasuna hobeto ezagutzeko eta iktusak izan ditzakeen ondorio posibleak onartzeko sortu zen.\n\tHorren asmoa, gaixo eta beraien familiei zuzendutako jarduera informatzaile eta hezigarria sistematizatzea da, garuneko kalteak sortu duen menpekotasuna hobeto ulertzeko.\n\t\n\t\n\t\nHelburuak\n\t\n\tGure helburu nagusia, garuneko kaltedunei eta ingurukoei informazio eta heziketa baliagarriak eskainiz, beraien integrazio psikosoziala erraztea, bizi kalitatea hobetzen laguntzea eta sortu zaien menpekotasunari aurre egitea da.\n\t\n\t\n\t\n\t\nMetodoak\n\t\n\tJarduera hori, garuneko kaltedun unitatean dauden gaixo eta senideei zuzenduta dago.\n\tGaruneko kalteko eskola astero aldizkatzen den ordu bateko bi saioz osatuta dago. Lehen saioa teorikoa da eta bigarrena praktikoa.\n\tLehen saioa honako hauek dinamizatzen dute: iktusa zer den eta bere ondorioak azaltzen dituen mediku errehabilitatzaileak, garuneko kaltedun unitatearen funtzionamendua eta hauei egiten zaizkien oinarrizko zaintzak azaltzen dituen erizain batek eta beraientzat egon daitezkeen baliabide sozialak aurkezten dituen gizarte-langile batek.\n\tBigarren saioan, hurrengo astean, haien menpekotasunari nola aurre egin azaltzen zaie. Horretarako bideo orientagarriak erakutsiz eta zuzenean praktikatuz, gaixoak mugiarazten nola lagundu irakasten duen fisioterapeutak, zer nolako laguntza teknikoak dauden azaltzen duen okupazio-terapeutak eta iktusak eragindako arazoetarako jarraibideak irakasten dituen logopedak parte hartzen dute.\n\t\n\t\n\t\nEmaitzak\n\t\n\tBigarren saioa bukatutakoan egun biak ebaluatzeko gogobetetze-inkesta bat ematen zaie, hurrengo emaitzak eman zizkiguna:\n\t\n\t\n\t2015ean paziente eta senideen artean 525 pertsonek parte hartu zuten 40 garuneko kalteko eskolako saioetan. Haien balorazioa 5tik 4.45 izan da .\n\t\n\t\n\t\n\t\n\t\nOndorioak\n\t\n\tGaruneko kalteko eskolak pazienteei eta haien senideei haien gaixotasuna eta honek sortu duen menpekotasuna ulertzen laguntzen die eta honi esker, bere tratamenduan gehiago konprometitzen dira eta haien auto-estimua indartzen da.\n\t\n\t\n\t\n\t\n\t\nBibliografia\n\t\n\tDéniz A., Álamo D., Ruiz C., Hernández M.P., Gómez A., López J.C., Cubero A. Guía para pacientes y cuidadores ejercicios para realizar en casa después de un accidente cerebrovascular. Gran Canaria: Servicio Canario de salud; 2006.\n\t\n\tGrupo de Estudio de las Enfermedades Cerebrovasculares de la Sociedad Española de Neurología. Después del ictus, guía práctica para el paciente y sus cuidadores.2ª ed. Barcelona: Casanova; 2003.\n\t\n\tSmith J, Forster A, House A, Knapp P, Wright JJ, Young J Information provision for stroke patients and their caregivers (Review). The Cochrane Library; 2008, Issue 3"
}