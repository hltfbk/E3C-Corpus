{
  "authors": [
    {
      "author": "Egileak: Joxe Mari Manterola Martija"
    },
    {
      "author": " Susana Canillas RodrÃadguez"
    },
    {
      "author": " Miren ArgiÃ±e Vallejo Luis"
    },
    {
      "author": " Daniel Elorza Goikoetxea"
    },
    {
      "author": " Maite Lage Valiente"
    },
    {
      "author": " Ana Moreno Rodrigo"
    },
    {
      "author": " Jorge Taboada Gomez"
    }
  ],
  "doi": "",
  "publication_date": "2014-04-04",
  "id": "EU100522",
  "url": "http://www.oeegunea.eus/biltzarrak/komunikazioak/2014-04-04/24-osasun-biltzarra/521",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.25 Zenbait emakumeren ekarpenak Mikrobiologiaren historian\n\t\nEgileak: Joxe Mari Manterola Martija, Susana Canillas RodrÃadguez, Miren ArgiÃ±e Vallejo Luis, Daniel Elorza Goikoetxea, Maite Lage Valiente, Ana Moreno Rodrigo, Jorge Taboada Gomez\n\t\n0\n\t\n\t\na0a0Zenbait emakumeren ekarpenak Mikrobiologiaren historian\n\t\n\t\nSarrera\n\t\n\tJoan den mendearen lehen hamarkadetan, emakumeek zailtasun handiak izan zituzten goi-mailako ikasketak egiteko. Hala ere, azpimarratzekoak dira zenbait emakume mikrobiologo, zailtasun haiek gaindituz, mikrobiologiaren historian ekarpen garrantzitsuak egin baitzituzten.\n\t\n\t\n\t\nHelburuak\n\t\n\tZenbait emakume mikrobiologoren lanen, ikerketen eta jaso dituzten sari eta ohoreen berri ematea.\n\t\n\t\n\t\n\t\nMetodoak\n\t\n\tLiteratura zientifikoa eta zenbait web-orri aztertu ditugu.\n\t\n\t\n\t\nEmaitzak\n\t\n\tAngelina Eilshemius. Bere senarrak R. Koch-en laborategian egiten zuen lan. Gelatinarekin prestatzen zituzten hazkuntza-medioak, baina horiek 37 ºC-ra urtu egiten ziren. Angelinak eman zion konponbidea bere senarrari: Javan egiten zen agarra ipiniz gero, hazkuntza-medioak gogor mantenduko ziren. Geroztik agarrarekin prestatzen dira mikrobiologian erabiltzen diren hazkuntza-medio solido gehienak.\n\t\n\tRebecca Lancefield. 1933an estreptokoko hemolitikoak sailkatzeko era jakitera eman zuen, estreptokokoek horman dituzten antigenoen arabera (Lancefield-en testa).\n\t\n\tMargaret Pittman. \nHaemophilus infuenzae\n batzuek kapsula zutela eta horrek patogenikoak egiten zituela ohartu zen. Gainera, kukutxeztularen aurkako txertoa lortu zuen.\n\t\n\tBarbara McClintock. 1982an Medikuntza Nobel Saria jaso zuen, deskribatu zuelako gene batzuek mugitu egiten zirela (transposoiak) genoma barnean.\n\t\n\tDorothy Hodgkin. 1964an kimikako Nobel Saria irabazi zuen, penizilinaren eta B12 bitaminaren estruktura asmatu zituelako. Penizilinaren estruktura ezagutzeak erraztu egin zuen penizilinaren ekoizpen industriala eta erabilera.\n\t\n\tGertrude Elion. Medikuntzako Nobel Saria jaso zuen 1988an, farmako berri asko sortu zituelako; besteak beste, 6-merkatopurina, azatioprina, alopurinol, pirimetamina, trimetoprim eta aziklobir.\n\t\n\tRosalind Franklin. DNAren estruktura fotografiatu zuen X izpien bitartez. Fotografia horiek kontuan izanda, Watson eta Crick-ek asmatu zuten DNAren estruktura.\n\t\n\tRosalyn Yalow. Medikuntzako Nobel Saria irabazi zuen, erradio-immunoentsegua asmatu zuelako.\n\t\n\tMartha Chase . Hershey-rekin batera antzeman zuen DNAk daramala informazio genetikoa.\n\t\n\tRita Colwell. Vibrio cholerae itsasoaren zooplanktonean mantentzen dela ohartu zen. Indiako emakumeei irakatsi zien ura shari-ehunean zehar iragaziz gero, erdira jaisten dela V.choleraek eragindako beherakoen intzidentzia.\n\t\n\tFrançoise Barre-Sinoussi. 1983an, isolatu eta deskribatu zuen giza immunoeskasiaren birusa (GIBa). 2008an Medikuntzako Nobel Saria jaso zuen.\n\t\n\t\n\t\n\t\n\t\nOndorioak\n\t\n\tEskertzekoa eta gogoan izatekoa da hainbat emakumek, askotan oso egoera zailean, egin izan duten lan zientifiko oparoa.\n\t\n\t\n\t\n\t\n\t\n\t\nOEE-2014-emakumeak mikrobiologian-25. posterra (1).pdf"
}