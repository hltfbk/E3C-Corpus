{
  "authors": [
    {
      "author": "Egileak: Rafael1 Larretxea Etxarri"
    },
    {
      "author": " Unai1 Iriondo Igerabide"
    },
    {
      "author": " Amaia2 Masso Odriozola"
    },
    {
      "author": " MariaTeresa2 Alonso Espinaco"
    }
  ],
  "doi": "",
  "publication_date": "2013-05-10",
  "id": "EU100557",
  "url": "http://www.oeegunea.eus/biltzarrak/komunikazioak/2013-05-10/23-osasun-biltzarra/476",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.7 Donostia Unibertsitate Ospitaleko Ebakidura Anitzeko Eskanerrean (MSCT) azterketa pediatrikotan Diagnostiko Erreferentzi Mailak ezartzea\n\t\nEgileak: Rafael1 Larretxea Etxarri, Unai1 Iriondo Igerabide, Amaia2 Masso Odriozola, MariaTeresa2 Alonso Espinaco\n\t\n1 Donostia Unibertsitate Ospitalea (DUO)-Osakidetza, Erradiofisika eta Erradiobabesa Zerbitzua. Donostia, 2 Donostia Unibertsitate Ospitalea (DUO)-Osakidetza, Erradiodiagnostiko Zerbitzua. Donostia\n\t\n\t\na0a05.7 Donostia Unibertsitate Ospitaleko Ebakidura Anitzeko Eskanerrean (MSCT) azterketa pediatrikotan Diagnostiko Erreferentzi Mailak ezartzea\n\t\n\t\nSarrera\n\t\n\tAzken urte hauetan Ordenagailu Bidezko Tomografo-en (OBT) erabilpena Erradiodiagnostiko zerbitzuetan izugarri hazi da eta gaur egun diagnostikoan ezinbesteko tresna bihurtu da. Bestalde ekipo hauek igortzen duten erradiazio dosia da arazo nagusia, batez ere gaixo pediatrikoen kasuan.\n\tHau dela eta nazioarteko hainbat erakundeek proposatu dute erradiodiagnostiko azterketetan erreferentzi dosiak ezartzeko beharra.\n\ta0\n\t\n\t\n\t\nHelburuak\n\t\n\tDUO-ko Erradiodiagnostiko Zerbitzuan OBT (CT) azterketa pediatrikoetana0ematen diren dosien erreferentzi mailak (DRL) finkatzea.\n\t\n\t\n\t\n\t\nMetodoak\n\t\n\tIMPAX sareko aplikazioaren bidez Ospitaleko OBT4 gelan haurren eskaner- azterketetan ematen diren dosiak bildu dira. Horretarako maizen egiten diren bi azterketa aukeratu dira, hau da kraneoa/garuna bata eta bularra/toraxa bestea. Urtebeteko epean (2012) makinak ematen dituen CTDIvol (mGy) eta DLP (mGy•cm) baloreak jaso dira, neurketak haurren adinen arabera sailkatuz eta adin-tarte bakoitzean gutxienez 12 gaixo aukeratuz. DRL baloreak finkatzeko %75 pertzentila erabili da.\n\t\n\t\n\t\nEmaitzak\n\t\n\t120 neurketa bildu dira eta emaitzak nazioarteko baloreekin alderatu dira.\n\tOBT eskanerra MSCT 64 ebakidura motakoa da eta aurretik Erradiofisika Zerbitzuak egiaztatu du monitorean azaltzen diren CTDI-DLP baloreak eta ionizazio-kamara baten bidez neurtutako adierazleak bat datozela.\n\tProposatzen diren DRL baloreak, CTDIvol eta DLP erabiliz, kraneo-azterketan 15/ 20/ 25 mGy dira (0-1, 5 eta 10 urte bitartekoak hurrenez hurren) eta 200/ 250/ 400 mGy•cm (aipatutako hiru adin tarteetan). Torax-azterketaren baloreak 3/ 6/ 10 mGy eta 40/ 80/ 160 mGy•cm izango dira.\n\tLortutako baloreak nazioarte-mailan onartuta dauden erreferentzi baloreen azpitik daude.\n\t\n\t\n\t\n\t\n\t\nOndorioak\n\t\n\tDonostia Unibertsitate Ospitalean OBT azterketetan ematen diren dosiak hobetzeko baliagarriak izango diren erreferentzi mailak azaltzen dira, jakinik balore hauek ez direla mugak baizik eta praktika on baten adierazleak.\n\t\n\t\n\t\n\t\n\t\n\t\nDonostia Unibertsitate Ospitaleko Ebakidura Anitzeko Eskanerrean azterketa.pdf"
}