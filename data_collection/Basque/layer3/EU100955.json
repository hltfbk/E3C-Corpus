{
  "authors": [
    {
      "author": "Egileak: A Plazaola Altzerreka"
    },
    {
      "author": " J Delgado Naranjo"
    },
    {
      "author": " C RodrÃadguez AndrÃ©s"
    }
  ],
  "doi": "",
  "publication_date": "2006-05-12",
  "id": "EU100955",
  "url": "http://www.oeegunea.eus/biltzarrak/komunikazioak/2006-05-12/16-osasun-jardunaldiak/310",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "GAITZ KARDIOBASKULARRENGATIK 65 URTETIK GORAKOEN HILTZEKO ARRISKUAREN IKERKETA EUSKAL AUTONOMI ERKIDEGOAN (1986-2001)\n\t\nEgileak: A Plazaola Altzerreka, J Delgado Naranjo, C RodrÃadguez AndrÃ©s\n\t\nPrebentzio Medikuntza eta Osasun Publikokoa Saila. Euskal Herriko Unibertsitatea\n\t\n\t\n\t\nSarrera\n\tSARRERA\nEuskal Autonomia Erkidegoa demografikoki, beste herrialde aurreratuak bezala zahartzen ari da. Gizon-emakumezkoen populazioa gero eta urte gehiago bizi da eta oso ume gutxi ari dira jaiotzen. Derrigorrezkoak dira ikerketa biodemografikoak eta epidemiologikoak osasun eta gizarte-zaintzak beharrezkoak diren edo ez aurreikusteko.\t\n\t\n\t\nHelburuak\n\tHELBURUAK\niv)\tGaixotasun kardiobaskularren hilkortasun-tasa espezifikoa kalkulatzea.\nv)\tHelburuko populazioan, gaitz kardiobaskularrek duten hiltzeko arriskua estimatzea.\nvi)\tGaitz kardiobaskularren eraginez hiltzeko arriskuaren eboluzioa ezagutzea.\nKalkulatutako datu guztiak adinka (65 urtetik 100 eta gehiagora), lurralde historikoka, generoka eta heriotza-urteka doitu dira.\t\n\t\n\t\n\t\nMetodoak\n\tMATERIAL ETA METODOAK\nIkerketa honen helburuko populazioa honako hau da: Euskadin, 1986tik 2001era bitartean, bizi izandako 65 urte edo gehiago zituzten gizon-emakumeak.\nDatuen iturria: Eusko Jaurlaritzako Osasun Sailaren Hilkortasun Erregistroak hildako urte-tarte horretarako 204.579 kasuren informazioa eskuratu digu; datu horiek Autonomia Erkidegoak eta INEk adostutako Hiltzeko Zergati Nagusien Zerrenda Laburraren arabera sailkatuta datoz.\nEUSTATek helburuko populazioaren tamaina eskuratu digu. Datu guztiak adinka, lurralde historikoka, generoka eta heriotza-urteka bereiztuta daude.\nDatu horiekin heriotza-tasa espezifikoak kalkulatu dira. Poisson erregresioan oinarritutako adina / aldia / kohortea ereduak eraiki dira, honako espresio matematiko hauen bitartez:\t\n\t\n\t\nEmaitzak\n\tEMAITZAK\nArriskuaren eboluzioaren grafikoak eraiki dira adinka, aldika eta kohorteka. Euskal Autonomia Erkidegoan gertatutako heriotzen ia % 40 zirkulazio-aparatuko gaitzei lepora diezaiekegu. Emakumezkoen artean ia % 50eraino iristen da tasa hori. Bizkaiko emakumezkoak izan dira arrazoi horrengatik hildako talderik handiena osatu dutenak. Arabako gizonezkoak izan dira gutxien hil izan direnak gaitz horrengatik.\nZirkulazio-gaitzen artean, garuneko hodi baskularren gaixotasunak dira heriotzen % 30 sorrarazi dutenak; garuneko hodi baskularren gaitzak gehi bihotzeko infartu akutua, bihotzeko gutxiegitasuna eta bihotzeko beste gaitz batzuk dira EAEn 65 urtetik gorakoen % 75ean zirkulazio-gaitzek sorrarazitako heriotzen zergatia.\t\n\t\n\t\n\t\n\t\nOndorioak\n\tONDORIOAK\nAurkitu izandako ezberdintasunak gehien eta ondoen azaltzen dituen eredu estatistikoa lurralde historikoaren, generoaren, adinaren eta kohortearen aldagaiak dauzkan eredua da. Analisiak honako hau adierazten du:\n-\tZirkulazio-gaitzen eraginez hiltzeko arrisku baxuena duen lurraldea Araba da. Bizkaian, berriz, da altuena arrisku hori.\n-\tEmakumezkoen artean arrisku gehiago dago zirkulazioko arazoengatik hiltzeko gizonezkoetan baino."
}