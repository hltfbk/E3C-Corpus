{
  "authors": [
    {
      "author": "Egilea: Oier Gorosabel LarraÃ±aga"
    }
  ],
  "doi": "",
  "publication_date": "2018-05-18",
  "id": "EU100372",
  "url": "http://www.oeegunea.eus/biltzarrak/komunikazioak/2018-05-18/28-osasun-biltzarra/736",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.21 Petrikiloengandik ikasteko duguna\n\t\nEgilea: Oier Gorosabel LarraÃ±aga\n\t\nwww.abante.eus\n\t\n\t\n\t\nSarrera\n\t\n\tAskotan osagile ofizialok pazienteak petrikiloengana joaten zaizkigula ikusten dugu. Etsipenez, ikusten dugu gure «benetako» diagnostiko eta tratamenduaren aldean, nahiago dituztela sasimedikuek eskainitako badaezpadako teknikak. Zein da horren arrazoia? Dakizuenez, plazebo/nozebo efektua terapia guztietan presente dago (benetakoetan eta faltsuetan). Masifikatutako kontsulta batean, ebidentzia zientifiko handiko terapiak erabili arren (kasurik onenean), tratu despertsonalizatuak haien eraginkortasuna jaitsiko du; petrikilo baten kontsultan, ostera, nahiz eta oinarririk gabeko sorginkeriak erabili (kasurik txarrenean), haren adeitasunak, patxadak eta enpatiak eraginkortasun handia lortuko du. Askotan, baita osagile ofizialona baino maila altuagoan.\n\t\n\t\n\t\nHelburuak\n\t\n\tEnpresen gestioaren arloan, konpetentzia aztertzea oinarrizkoa izaten da. Osasun-mundura ekarrita, ezingo dugu esan petrikiloak eta terapeuta irregularrak gure konpetentzia direnik (gehiago dira erauzi beharreko zerbait), baina, komunikazioaren arloan behintzat, badugu haiengandik zer ikasi. Osagile ofizialok gure kontsultetara, ospitaleetara, osasun-etxeetara petrikiloen patxada, adeitasuna, eta enpatia ekartzea lortuko bagenu, gure terapia zientifikoen eraginkortasuna biderkatuko genuke.\n\t\n\t\n\t\n\t\nMetodoak\n\t\n\tGure pazienteek sasiterapietara ihes egitea nahi ez badugu, osagileok harreman terapeutikoaren testuingurua moldatu beharko dugu. Hori lortzeko giltza nagusietako bat komunikazioaren arloa lantzea da.\n\t\n\t\n\t\nEmaitzak\n\t\n\tTestuinguruko efektua (plazebo) erabiliz gero, ebidentzia sendoa dago terapia zientifikoen eraginkortasuna biderkatzen dela. Adibidea: morfinaren eragin analgesikoa biderkatu egiten da, dosia pazientearen bistan administratuz gero (Testa eta Rossettini, 2016).\n\t\n\t\n\t\n\t\n\t\nOndorioak\n\t\n\tSasimedikuen mundura itzuliz, txanpon baten truke etorkizuna iragartzen duten sorginek aspaldi dakiten gauza bat barneratu beharko genuke: entzuten ikasiz gero, askotan, arazoaren gakoa pazienteak berak emango digula.\n\tZalantzarik ez, gaur egungo osagileok inoiz baino formakuntza eta tresneria hobea dugu. Baina geure burua gainbaloratzek arriskuak ere baditu: eskolara joan gabeko aitona-amonek ere dakizkiten oinarrizko gauza hauek ahaztu ditzakegula.\n\t\n\t\n\t\n\t\n\t\nBibliografia\n\t\n\t- TESTA, M. ROSSETTINI, G. 2016. Enhance placebo, avoid nocebo: How contextual factors affect physiotherapy outcomes. Manual Therapy aldizkaria 24:65-74. DOI: 10.1016.\n\t\n\t\n\t\n\t\n\t\n\t\n4.21.Petrikiloak.pdf"
}