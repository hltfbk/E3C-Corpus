{
  "authors": [
    {
      "author": "Egileak: L Arriola "
    },
    {
      "author": " F Gonzalez "
    },
    {
      "author": " JM Arteagagoitia "
    },
    {
      "author": " MI LarraÃ±aga "
    },
    {
      "author": " JL Rodriguez "
    },
    {
      "author": " I Irigoien "
    },
    {
      "author": " JA PiniÃ©s "
    }
  ],
  "doi": "",
  "publication_date": "2006-05-12",
  "id": "EU100956",
  "url": "http://www.oeegunea.eus/biltzarrak/komunikazioak/2006-05-12/16-osasun-jardunaldiak/302",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "EUSKAL AUTONOMIA ERKIDEGOKO II. MOTAKO DIABETIKOEN ERITASUN KORONARIOAREN ARRISKUAREN ESTIMAZIOA: IRAGARPEN-EREDU DESBERDINEN KONPARAZIOA\n\t\nEgileak: L Arriola , F Gonzalez , JM Arteagagoitia , MI LarraÃ±aga , JL Rodriguez , I Irigoien , JA PiniÃ©s \n\t\nEpidemiologiako Zerbitzua. Osasun Publikorako Zuzendariordetza, Jagoletza Epidemiologikoko Zerbitzua. Osasun Publikoa. Osasun Saila, Euskal Herriko Unibertsitatea, Osakidetza\n\t\n\t\n\t\nSarrera\n\tSARRERA\nII. motako diabetesak eritasun koronarioa izateko arrisku altua ematen du. Arrisku hau txikiagotzeko, garrantzitsua da arrisku altuena duten gaixoak garaiz antzematea. Honela gaixo hauek tratamendu multifaktorial eta intentsiboaz onura daitezke.\nBadira arrisku koronario hau kalkulatzeko eredu desberdinak; ikerketa desberdinetan oinarriturik dauden ereduak, hain zuzen ere.\t\n\t\n\t\nHelburuak\n\tHELBURUAK\nEuskal Autonomia Erkidegoko II. motako diabetesdun kohortean eritasun koronarioaren arriskua zenbatetsi, horretarako dauden eredu desberdinak konparatuz.\t\n\t\n\t\n\t\nMetodoak\n\tMETODOAK\n2000. urtean Euskal Autonomia Erkidegoko Mediku Jagole diren Lehen Mailako 61 medikuk, 65.651 pertsonen lagin bat aztertu zuten. II. motako diabetesa zuten 24 urtetik gorako gaixoen informazioa jaso zen. 1998, 1999 eta 2000 urteetan diagnostikatutako gaixoak aukeratu ziren eta kohorte bat sortu zen 716 gaixorekin. Kohortea lau urtez jarraitu ondoren, aurretik eritasun koronariorik ez zuten gaixoen artean (n=413), 10 urtera gertaera koronario bat agertzeko arriskua kalkulatu zen. Horretarako hiru eredu desberdin erabili ziren:\n1. Second Joint Task Force of European and other Societies on Coronary Prevention \n2. Framingham-eko ekuazioa, Espainiako eta Kataluniako biztanleriarentzat kalibratua \n3. United Kingdom Prospective Diabetes Study\t\n\t\n\t\nEmaitzak\n\tEMAITZAK\n10 urtera gertaera koronario bat agertzeko arriskua erabilitako ereduaren arabera honako hau da:\no\t% 20 baino baxuagoa (arrisku baxua, arina edo moderatua) \nï82§\tTask Force: gizonen % 51,9 eta emakumeen % 68,7.\nï82§\tFramingham: gizonen eta emakumeen % 100.\nï82§\tUKPDS: gizonen % 50 eta emakumeen % 76,7\no\t% 20 edo altuagoa (arrisku altua edo oso altua)\nï82§\tTask Force: gizonen % 48 eta emakumeen % 31,3\nï82§\tFramingham: 0\nï82§\tUKPDS: gizonen % 50 eta emakumeen % 23,3\t\n\t\n\t\n\t\n\t\nOndorioak\n\tONDORIOAK\nErabiltzen den ereduaren arabera, II. motako diabetesdunen eritasun koronarioa edukitzeko arriskuaren kalkulua oso aldakorra da. Gure diabetikoetan oinarrituriko datuen bidez, gure populazioaren arrisku-faktoreen ezaugarriak eta prebalentziak kontuan hartuko dituen eredua sortzeko premia sumatzen da, II. motako diabetesdun gaixoek duten eritasun koronarioa jasateko arrisku zehatza kalkulatu ahal izateko."
}