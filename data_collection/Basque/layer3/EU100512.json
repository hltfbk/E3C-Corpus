{
  "authors": [
    {
      "author": "Egileak: Jose Ramon Furundarena Salsamendi"
    },
    {
      "author": " Hodei Arrizabalaga Fernandez"
    },
    {
      "author": " Ana Basozabal Arrue"
    },
    {
      "author": " Larraitz Arrue Izagirre"
    },
    {
      "author": " Adriana Sainz GarcÃada"
    },
    {
      "author": " Alasne Uranga Aguirregomezcorta"
    },
    {
      "author": " Laida Cuevas Palomares"
    },
    {
      "author": " Maria Araiz Ramirez"
    }
  ],
  "doi": "",
  "publication_date": "2014-04-04",
  "id": "EU100512",
  "url": "http://www.oeegunea.eus/biltzarrak/komunikazioak/2014-04-04/24-osasun-biltzarra/492",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.3 Burdina-metabolismoaren proba analitikoak noiz eta nola eskatu\n\t\nEgileak: Jose Ramon Furundarena Salsamendi, Hodei Arrizabalaga Fernandez, Ana Basozabal Arrue, Larraitz Arrue Izagirre, Adriana Sainz GarcÃada, Alasne Uranga Aguirregomezcorta, Laida Cuevas Palomares, Maria Araiz Ramirez\n\t\nDonostia Unibertsitate Ospitalea. Hematologiako laborategia\n\t\n\t\na0a04.3 Burdina-metabolismoaren proba analitikoak noiz eta nola eskatu\n\t\n\t\nSarrera\n\t\n\tLaborategi klinikoetara eskatzen diren proba analitikoen % 8-30 ez dira beharrezkoak. Gehiegizko eskaeretan eragin daiteke.\n\t\n\t\n\t\nHelburuak\n\t\n\tBurdinaren metabolismoarekin lotutako parametroen eskaeretan eragitea.\n\t\n\t\n\t\n\t\nMetodoak\n\t\n\tOsakidetzako laborategietan proba analitiko ezberdinek sortu zuten gastua berrikusi da.\n\tOndorengo probei buruzko literatura medikoa berrikusi da: burdina serikoa (B), transferrina (T), saturazio-indizea (S), ferritina (F), transferrinaren hartzaile disolbagarria (H) eta erretikulozitoen batezbesteko hemoglobina-edukia (E).\n\t\n\t\n\t\nEmaitzak\n\t\n\tProba hauek gastuen zerrendako lehen postuetan daude.\n\tAnemia ferropenikoaren diagnostikorako B-T-S-F-E probak eskatuko dira. Laborategiak lehenik hemograma egingo du. Anemiarik ez baldin badago ez ditu beste probak egingo (pediatrian izan ezik). Anemia baldin badago, beste probak egingo dira. Algoritmo baten arabera beste proba batzuk ere egin ahalko dira (H proba, esate baterako, anemia ferropenikoaren eta prozesu kronikoetako anemiaren arteko diagnostiko diferentzialean). Anemia mikrozitikoetan formula batzuk dauzkagu anemia ferropenikoak eta talasemiak bereizteko.\n\tAnemia ferropenikoaren tratamenduaren jarraipenean gehienetan nahikoa da F eskatzea. Ahozko burdinaren kasuan gutxienez 3 hilabeteko tartea utziko da aurreko eskaerarekiko. Burdina benabarnetik ematen denean gutxienez hilabete.\n\tEPO eta burdina benabarnetik hartzen duten giltzurrun-gutxiegitasunetan tratamendua egonkorra denean 3 hilabetetik aurrera errepikatu daitezke B-T-S-F-E probak eta tratamendua hasi berria denean edo dosiak egonkortu gabe daudenean 1-2 hilabetetik aurrera. EPO eta burdina benabarnetik hartzen duten sindrome mielodisplasikoetan irizpidea berdina da.\n\tOnkohematologian anemiaren tratamendurako EPO eta burdina benabarnetik hartzen ari direnean B-T-S-F-E probak eskatu daitezke.\n\tBurdinaren gainkargan B-T-S-F probak eskatzea arrazoizkoa da lehen balorazioan eta kontroletan 3 hilabeteko gutxieneko tartearekin.\n\t\n\t\n\t\n\t\n\t\nOndorioak\n\t\n\tBurdinaren metabolismoarekin lotutako proba analitikoek gastu handia sortzen dute eta beharrezkoak ez diren eskaeretan eragin daiteke.\n\tMedikuak eskaeraren zergatia zehaztu beharko luke pantailako zerrenda batean klik eginez eta proba horien azkeneko emaitzak datarekin agertuko litzaizkioke. Aukera ederra izango luke hala badagokio eskaera bertan behera uzteko.\n\tLaborategiko sistema informatikoan txertatu daitezkeen algoritmo batzuk proposatu dira, eskaera egiteko arrazoiaren eta emaitzen arabera proba ezberdinak egiteko edo ez onartzeko."
}