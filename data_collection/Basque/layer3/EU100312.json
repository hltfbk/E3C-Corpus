{
  "authors": {
    "author": "Abecia Carrillo, Julen"
  },
  "doi": "",
  "publication_date": "2018-12-14",
  "id": "EU100312",
  "url": "https://addi.ehu.es/handle/10810/30370",
  "source": "University of the Basque Country",
  "source_url": "https://addi.ehu.es/",
  "licence": "CC-BY-NC",
  "language": "eu",
  "type": "other",
  "description": "Abstracts of Dissertations of Medicine",
  "text": "[EUS] Sarrera: Oin Diabetikoaren Ultzerak (ODU) Diabetes Mellitusaren (DM) konplikazio garestienak eta pazienteen bizi kalitatea gehien kaltetzen dituztenak dira. Nahiz eta kasu gehienek sendatzeko metodo konplexua daramaten arren, medikuen edo erizaintzen laguntzaz Ingurumen Hezean burututako Sendaketari esker (IHS) gauzatzen da horien osaketa. Hauek sendatzeko zailtasunak direla medio, azken urteetan Presio Negatiboko Terapia (PNT) bezalako teknika aurreratuak aztertzen dituzten ikerketa berriak agertu dira. Azken honen akzio mekanismoari esker, badirudi zauri konplexuen orbaintzea erraztea lortzen dela batzutan.\r\nHelburua: Presio Negatiboko Terapiaren efektibitatea aztertzea Oin Diabetikoaren Ultzeren orbaintze denbora eta azalera murrizteko, eta granulazio ehuna eratzeko, Ingurumen Hezean burututako Sendaketarekin alderatuz. Metodologia: PubMed, MEDLINE, The Cochrane Library, EMBASE, IBECS, LILACS eta CINHAL datu baseetan bilaketa bibliografiko sakona, eta aurretik hautatutako inklusio eta esklusio irizpideen araberako artikuluen irakurmen kritikoa burutu dira.\r\nEmaitzak: Hautatutako ikerketen %92-ak, PNT-arekin tratatutako taldeak IHS- arekin konparatuz, ODU-ek hartzen duten azalera eta orbaintze denbora murriztuagoa dela adierazten dute. Gainera, PNT-ak ODU-etako granulazio ehunean ere efektu hobeagoa lortzen du.\r\nKonklusioa: PNT-a efektiboagoa da ODU-en sendaketan. Izan ere, orbaintze denbora, tamaina eta sakontasuna murrizten ditu, granulazio ehunaren kalitatea eta kantitatea handituz gainera."
}