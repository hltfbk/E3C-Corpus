{
  "authors": [
    {
      "author": "Egileak: MÂª Carmen Valois "
    },
    {
      "author": " Raquel Litago "
    }
  ],
  "doi": "",
  "publication_date": "2010-06-05",
  "id": "EU100733",
  "url": "http://www.oeegunea.eus/biltzarrak/komunikazioak/2010-06-05/20-osasun-jardunaldiak/101",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.0 26- Emakumeak eta osasun mentala ospitalean: gizarte-laneko ikuspuntua\n\t\nEgileak: MÂª Carmen Valois , Raquel Litago \n\t\nGizarte langileak. Psikiatria Zerbitzua. Donostia Ospitalea.\n\t\n\t\n\t\nSarrera\n\t\n\tLan hau Donostia Ospitaleko Psikiatria Zerbitzuko Gizarte-Laneko Unitatean burutu da. Ikerketa honen bidez identifikatu nahi genituen arloak hauexek: emakume zaintzailearen profil psikosoziala, egiten duten eskaera-mota eta, eskaera hauei erantzuteko erabilitako baliabideak (sozialak, sanitarioak edota sozio-sanitarioak).\n\t\n\t\n\t\n\t\nMetodoak\n\t\n\tHorretarako zeharkako ikerketa deskribatzailea erabili zen. Ikerketarako Gizarte-Laneko Unitatean erabilitako historia sozialak berrikusi ziren, horiekin datu-base bat osatu zelarik. Guztira 406 gaixo izan ziren ikertutakoak. Jasotako datuak 2007, 2008 eta 2009 urteetako azken hiru hilabetetakoak izan ziren. Ikertutako aldagaiak: sexua, adina, diagnostikoa, bizikidetza, egindako eskaera-mota, erabilitako baliabidea (sozialak, sanitarioak edota sozio-sanitarioak) eta DEI-a (bazterketa sozialaren diagnostikoa). Datuak SPSS programa informatikoaren bidez analizatu ziren.\n\t\n\t\n\t\nEmaitzak\n\t\n\tEmakumeak 156 izan ziren, hots, populazio zaintzailearen %38,60a. Adinaren batezbestekoa 47 urtekoa izan zen. Diagnostikoari begiratuta %55,6a psikosiari dagokio. %28,76-a familiarekin bizi da. Egindako eskaeraren arloan: kopuru handiena epe ertaineko egonaldiari dagokio eta baita balorazio sozialari ere. Gehien erabilitako baliabidea: epe ertaineko egonaldia izan zen eta gizarte-lanaren jarduera bera. DEI-an (bazterketa sozialaren diagnostikoa) gehien bat zaintzaileak izan ziren: zahartze soziala eta bazterketa.\n\t\n\t\n\t\n\t\n\t\nOndorioak\n\t\n\tGaur egun, adin ertaineko emakumea zaintzen ari gara. Patologien artean, nagusiki, Psikosia dutenak. Heren bat familian bizi da, senidetasun-maila alaba edota ahizpa-arrebarena delarik."
}