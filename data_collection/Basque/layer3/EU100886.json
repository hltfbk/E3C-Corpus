{
  "authors": [
    {
      "author": "Egilea: Elena Bereziartua Bastarrika"
    }
  ],
  "doi": "",
  "publication_date": "2008-10-03",
  "id": "EU100886",
  "url": "http://www.oeegunea.eus/biltzarrak/hitzaldiak/2008-10-03/18-osasun-jardunaldiak/53",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "10. C HEPATITISAREN BIRUSAK ERAGINDAKO HEPATITIS KRONIKOA\n\t\nEgilea: Elena Bereziartua Bastarrika\n\t\nGurutzetako Ospitalea - Gaixotasun Infekziosoen Unitatea\n\t\n\t\n\t\na0\na0\nSARRERA\nC hepatitisaren birusa 1989an ezagutu zen. Gaur egun, gibeleko gaixotasunen eta zirrosiaren eragile nagusia da, alkoholari aurrea harturik, baita gibeleko minbizi eta gibel transplantearena ere.\nAzken urteotan C hepatitisaren intzidentzia gutxitu egin da, odol emaileen eta organo emaileen artean egindako behaketagatik, batez ere. Baina 10-15 urte barru izugarrizko leherketa espero da C hepatitis kronikoaren ondorioak kaleratzearen ondorioz. \nC hepatitisaren birusak genetika aldetik izugarrizko aldakortasuna du eta, giza-sistema immunologikoa saihesteko ahalmena, infekzioa kroniko bihurtzekoa eta tratamendurako erresistentzia horrexegatik izan daitezkeela dirudi. Txertoa garatzeko zailtasuna ere bai, alegia.\nEPIDEMIOLOGIA\nGure inguruan, biztanleen %2ak C hepatitisaren aurkako antigorputzak dauzka odolean. Hauetako %70ak biremia daukatenez, Espainian 800.000 pertsona infekzio honekin bizi direla estimatzen da.\nGehiengoa odol transfusio bidez, drogazaletasunez edota mediku eta kirurgia arloko prozeduraren bidez kutsatu ziren.\nEtorkinen artean, asiarrek eta Saharapeko herrialdeetakoek CHBaren infekzioaren prebalentzia altuak dituzte. Erdi eta hegoamerikarrek aldiz hemengoek baino baxuagoak.\nMunduan zehar 170 miloi pertsona infektaturik daudela uste da. Gizakiok bakarrik jasaten dugun gaixotasuna da eta derrigorrez deklaratu beharrekoa.\nC HEPATITISAREN BIRUSA\nGenetika aldetik azaltzen duen heterogenotasun hori dela eta, giza-sistema immunologikoak islatu dezake eta honek eragin handia du infekzioaren jarraikortasunean eta tratamenduaren aurreko erresistentzian.\n6 genotipo ezagutzen dira, 1etik 6ra izendatuak, eta hauen barruan 50 azpimota baina gehiago.\nEspainian CHBen %70 1 genotipo motakoak dira: infekzioaren iturria ezezaguna dutenek 1b azpimota izaten dute eta drogazaleak direnek edo izandakoek 1a azpimota. ak 3a genotipoa, %1-3ak 2 genotipoa eta %2-7ak 4 genotipoa azaltzen dute.\nC hepatitisaren bilakaera klinikoak ez du zerikusirik genotipo motarekin, baina genotipoa da tratamenduari erantzuteko probabilitatea erabakitzen duena: ongien erantzuten dutenak 2 eta 3 genotipodunak dira eta okerren 1 eta 4 genotipodunak.\nINFEKZIO AKUTUA\nCHBaz infektatzen direnen artean %60-75ak ez du sintomarik azaltzen infekzio akutuaren garaian. Besteek nekea, muskuluetako mina, botalarria, edota sabeleko mina adierazten dute. Gutxi batzuk horitzen dira eta honek diagnostikoa ematea zailtzen du.\nIkusi da, infekzio akutuaren garaian sintomak azaltzen dituztenak gehiago sendatzen direla infekzioa kroniko bihurtu gabe. Orokorrean % 15-45ak lortzen dute sendatzea.\nAntigorputzak infektatu eta 50 egun barne azaltzen dira, sintomekin batera. CHBaren RNA berriz, lehenengo 2 asteen barruan aurkitu daiteke odolean eta gero, antigorputzak azaltzen hasten direnean gutxiagotu egiten da. \nINFEKZIO KRONIKOA\nEz daukagu infekzio akutua eta kronikoa bereizten dituen neurririk. Odolean RNA 6 hilabete baina luzeagoan mantentzen denean, infekzioa kronikoa bihurtu dela esaten dugu.\nGutxitan azaltzen den infekzioa da, gibeleko analisien bidez bakarrik egiten da askotan ikusgarri. Gaixo batzuek besteengan diferentzia handia azal dezakete gibelaren kaltean histologia aldetik. Gehienetan ALT analisiak altu egoten dira gaixotasunaren istorioan zehar, gorabehera batzuekin. Hala ere, altutasunaren neurriak ez du askotan parekotasunik gibelaren fibrosi mailarekin, eta alderantziz ALT normalak mantentzen dituzten %30ek gibela fibrosiaz josita izan dezakete.\nDiagnostikora iristeko ez da biopsia derrigorrezkoa, baina gaixotasunaren aktibitatea adierazten du.\nGibelaz kanpo beste gaixotasun batzuei lotuta dago CHB: Krioglobulinemia mistoa, glomerulonefritis menbranoproliferatiboa, artritis seronegatiboak, \nsjogren\n sindromea, \nPorfiria cutanea tarda…\nHEDAPENA EDO TRASMISIOA\nHedatzeko biderik egokiena odolaren bidezkoa du: transmisio parenterala.\nInfektatuen artean portzentaje batek ez du iturria ezagutzen, seguru aski, nahikoa garrantzia jaso ez duten bide parenteralez kutsaturikoak ote diren uste da.\n§\na0 \nTransfusioak eta transplanteak: 1990. urteaz geroztik oso arraroa bihurtu da, 100.000 transfusioren artean 1ek kutsatzeko arriskua gertatzen da.\n§\na0 \nDrogazaleak: zainen bidez edota esnifatzeko erabiltzen diren tresnen bidez hedatutakoak.\n§\na0 \nSexu harremanak: arriskua baxua da luzaroko bikoteen artean, baina igo egiten da GIB edota beste SBT gaixotasunen bat dutenen artean.\n§\na0 \nLarruazalaren zeharreko zulaketaren bidez: akupuntura, tatuajeak eta antzeko zulaketak tresna kutsatuen bidez egiten direnean.\n§\na0 \nOsasun arloko laneko arriskua: Odolarekin kontaktua izanez gero beti dago arriskua lan hauetan. Istripu baten ondoriozko zulaketa batek kutsatzeko arriskua %0,04-2 artekoa estimatzen da; hau GIB eta BHBaren bitarteko arriskua da.\n§\na0 \nKutsadura nosokomiala: infekzioak galarazteko neurriak ongi egiten ez direnean gerta daiteke.\n§\na0 \nTransmisio bertikala, amagandik umearenganakoa: %3,5 jaioberri kutsatu daitezke. Amak GIB edota CHBaren biremia altua duenean gehiagotu egiten da arriskua. Edoskitzean ez da transmititzen eta zesareak ez dirudi transmisioa galarazten duenik.\n§\na0 \nSenideen arteko ukipenaren bidez oso arraroa da transmisioa; odolaz zikinduriko tresnak elkarbanatzeagatik gerta daiteke (bizarra kentzeko makina, hortzetako eskuila…)\nC HEPATITISAREN DIAGNOSTIKOA\nLaborategiko zenbait analisi erabiliko ditugu: \nCHBaren aurkako antigorputzek gaur egungo infekzioa edota gainditutakoa adierazten dute. \nBestalde, serumean PCR bidez aztertutako CHBaren RNA azaltzen bada birusaren erreplikazioa adierazten du, infekzio aktiboa.\na0\nNorengan bilatu CHBaren aurkako antigorputzak?\n§\na0 \nDrogazaleak, direnak edota izandakoak\n§\na0 \nPrebalentzia altuko taldeak: GIBaz infektatuak, hemofilikoak, hemodializatuak, beste arrazoirik gabe transaminasa altuak dituztenak\n§\na0 \n1992. urtea baino lehen transfusioren bat edota transplantearen bat jaso dutenak\n§\na0 \nCHB duten emakumeen haurrak\n§\na0 \nUstekabeko odol ukipena jasan duten osasun langileak\n§\na0 \nCHB dutenen bikoteak (batez ere transaminasa altuak badituzte)\nNorengan bilatu CHBaren RNA serumean?\na0\n§\na0 \nCHBren antigorputzak dituztenengan.\n§\na0 \nTratamendua eskaintzen zaienengan.\n§\na0 \nNahiz eta antigorputzak negatiboak izan, infekzioaren susmoa badago hurrengo kasuetan: immunoeskasiaren bat dutenak, infekzio akutuaren susmoa dagoenetan eta beste arrazoirik gabeko gibeleko gaitza azaltzen denean.\nGenotipoa:\n tratamendua eskaintzen zaien infektatutako guztiei ikertu behar zaie, erantzunaren probabilitatea estimatzeko balioko digu.\nGibeleko biopsia\n: gibelaren inflamazioa, fibrosia eta nekrosia ongien neurtzen dituen teknika da. Bestelako gaixotasunik badagoen ere aztertzen du. Diagnostiko klinikoa eta pronostikoa baieztatzen ditu.\nGaur egun ez da tratamendua hartzeko derrigorrezkoa. Tratamendua hasteko edota atzeratzeko erabakia hartzen laguntzen du. Baditu zailtasunak eta konplikazioak. Gibel ehunaren mina sailkapen baten barruan mailakatu eta oraindik tratamendua behar beharrezkoa ez duten gaixoak bereizten laguntzen du, etorkizuneko tratamendu hobeen zain lasaitasunez itxoiteko.\nFibroscan\n:\n azken aldi honetan \nFibroscan\n deituriko tresna berriak biopsia alde batera utziko duela dirudi. Gibelaren elastikotasuna neurtuz fibrosi maila estimatzen du biopsiaren zailtasun eta konplikazioei ihes eginez. Gaixo bakoitzaren gibelaren kaltearen bilakaera jarraituz, tratamendua noiz hastea erabakitzen laguntzen du.\na0\nTRATAMENDUA\na0\nHelburua\n: CHBaren infekzioa erauztea lortzen denean geroaldiko konplikazioei aurrea hartzen zaie, eta beraz gaixoen bizi kalitatea eta biziraupena erabat aldatzen dira.\nNori eskaini tratamendua?\na0 Hepatitis kronikoa duten gaixo guztiak dira hautagai, odolean RNA azaltzen bada eta zirrosi konpentsatua daukaten bitartean; transaminasen mailak ez du zer ikusirik tratamendua jasotzeko.\nAlboko efektu ezeroso eta batzutan larriak ekar ditzake eta bestalde, bataz beste %40an ez da infekzioa sendatzea lortzen. Gainera, garestia da.\nErantzun egonkorra, hau da, infekzioa gainditzea orokorrean %55ak lortzen du: genotipoaren arabera desberdintasuna garbia izanik: 1 genotipodunen %45ak, 2 edo 3 genotipodunek berriz %80an.\nKontuan hartzekoa da infekzio kronikoa daukatenen artean kopuru batek soilik aurrera egingo duela gaixotasunaren konplikazioetan, ez gaixo guztiek.\nHori guztia kontuan harturik, azken urteotan zein gaixok jaso behar duten eta zeinek itxaron behar luketen argiago ikusteko ikerketak egiten ari dira. Etorkizunean tratamendu efikazagoak, hobeago jasandakoak, eta merkeagoak lortzea espero da, horrela gaixo gehienengana zabaltzeko, baina dagoeneko ez gara horraino iritsi.\nTratamenduari erantzuteko garrantzia duten faktoreak honako hauek dira:\nGenotipoa, CHBaren biremia edo RNA maila, gibelaren fibrosi maila, arraza, gibeleko esteatosia, alkohola edatea edo edan izana, adina, tratamenduaren iraupena, tratamenduari atxikipena, \nribabirina\nren dosia.\nTratamendu honek baditu kontraindikazioak:\n-\na0a0a0a0a0 \nHaurdunak, edoskiaroa, antisorgailu egokiak hartzeko prest ez daudenak (gizon eta emakumeak)\n-\na0a0a0a0a0 \nGibelez kanpo gaixotasunak desorekatuta daudenean: bihotza, birika, giltzurrunak, diabetesa, hipertentsioa…\n-\na0a0a0a0a0 \nHemoglobinopatiak\n-\na0a0a0a0a0 \nAutoimmune motako gibel gaixotasunak\n-\na0a0a0a0a0 \nKontrolik gabeko gaixotasun psikiatrikoak\n-\na0a0a0a0a0 \nKontrolik gabeko hipertiroidismoa \n-\na0a0a0a0a0 \nDrogazaleak\n-\na0a0a0a0a0 \nGiltzurrun, bihotz edo birika transplantedunak\n-\na0a0a0a0a0 \nHiru urte azpiko haurrak\n-\na0a0a0a0a0 \na0\nGaur egungo botikak:\n Interferon Pegilatua α2a edo α2b eta Ribabirina:\nInterferon Pegilatua α2a edo α2b astero behin azalpean ziztatzen da, eta Ribabirina egunero bi dositan banatutako pastillak dira.\nTratamenduaren plangintza (dosiak eta iraupena) genotipoaren arabera desberdin egiten da:\n1 eta 4 genotipodunentzat\n:\nPegIF α2a edo 2b eta ribabirina batera 48 astetan zehar. \n2 eta 3 genotipodunentzat\n:\nPegIF α2a edo 2b eta ribabirina batera 24 astetan zehar.\na0\nTratamendua jasotzen den garaian zehar kontrol estua egin behar zaie gaixoei: neurririk garrantzitsuena RNAren beherapena neurtzea da, bai 4. eta batez ere 12. astean; RNA neurtu eta nahiko jaisten ez bada edo desagertzen ez bada, tratamendua bertan behera uzten da, ez baitu tratamenduaren amaieran erantzuteko probabilitaterik.\nBestalde alboko efektuak gertutik zaindu behar dira.\nErantzun egonkorra tratamendua amaitu eta 6 hilabete geroago odoleko RNAk desagertuta jarraitzen badu lortua izango da.\nAlboko efektuak:\n Hurrengo taulan agertzen dira alboko efektu nabarienak.\na0\n \n \n \n \nMAIZTASUNA\n \n \n \nIF PEGILATUARI LOTUAK\n \n \n \nRIBABIRINA\nRI LOTUAK\n \n \n \n \n \n%25etan baino sarriago\n \n \n \nGripeantzekoa\n \nMuskulu mina\n \nBuruko mina\n \nLeukopenia\n \nTronbozitopenia\n \nNekea\n \nJateko gogoeza\n \nHaserrekortasuna\n \n \n \nAnemia hemolitikoa\n \n \n \n \n \n%1-25etan\n \n \n \nPisua galtzea\n \nIlea galtzea\n \nEmozio aldakortasuna\n \nDepresioa\n \nZiztakoen puntuko gorritasuna\n \n \n \nHazkura\n \nAzala gorritzea (exantema)\n \n \n \n \n \nan baino gutxiagotan\n \n \n \nGaixotasun autoimmuneak sortzea\n \nDiabetea\n \nErretinopatia\n \nNeuritis optikoa\n \nBihotz toxikotasuna\n \nBuruaz beste egiteko ideiak\n \nNeumonitis interstiziala\n \n \n \nGota (hezueria)\n \nEztula\n \nArnas estua\n \nTeratojenizitatea\n \na0\n \n \n \na0\nTratamendua jasotzen duten -15ek, alboko efektu latzak jasaten dituzte eta tratamendua alde batera uztera behartuta aurkitzen dira.\nHasi baino lehen alboko efektuak ezagutarazteak, gerorako jarraitzeko lagungarri dirudi. Gero eta gehiago gomendatzen da alboko efektuak gainditzeko neurri trinkoaka0 lehenbailehen ezartzea, botiken dosia murriztu baino lehen, honek erantzunean eragin handia baitu.\nOdoleko efektuak dosiak murriztean edota faktore estimulatzaileen laguntzaz gainditzen dira, transfusioak edo EPO ere erabiltzen dira; besteentzako kortikoideak, tiroide hormona, antidepresiboak… erabiltzen dira, azaltzen den arazoaren arabera.\nBestalde, medikuak ardura handia jarri behar du gaixoarekiko komunikazioan tratamenduari atxikipen egokia mantentzeko bukaera arte nahiz eta askotan gaixoak galera nabarmenak jasan.\na0\nGIBELEKO TRANSPLANTEA\nCHBaren gibeleko gaixotasuna aurrera doanean, eta tratamendua ez baldin bada jaso edo ez badu erantzunik lortu, gaixotasuna desorekatu eta konplikazioak agertzen direnean gibeleko transplantea dago aukeran.\nHau da, hipertentsio portalaren seinaleren bat (barizetako odol jarioa, enzefalopatia, aszitisa), gibelaren funtzioaren eskasia, edota gibeleko minbizia edo sindrome hepatorrenala duten gaixoentzat.\nBeste modu batean esanda, Child Pugh eskalan 7 puntu baino gehiago edota MELD sistemaz (gaixotasunaren larritasunaren neurketa modu bat da) 10 puntu baino gehiago azaltzen dituztenak, transplantea lortzeko bidean jarri behar dira lehenbailehen, bestelako kontraindikaziorik ez badute.\nGIB eta CHBaz KOINFEKTATUEN EGOERA\na0a0a0a0a0a0a0a0a0a0a0 \nGIBaz infektaturiko %30 CHBaz ere infektaturik dago gutxi gora behera, drogazaleen eta hemofilikoen artean %90era iritsiz.\nBatera infektatu direnengan GIBak CHBak eragindako hepatitisa azkarrago bilakatzea eta fibrosia lasterrago eta erasokorrago bihurtzen du.\na0a0a0a0a0a0a0a0a0a0a0 Gaixo talde hau tratamendua hartzeko lehen mailako premiazkoa da, gaur egun gibeleko eskasiaz gehiago hiltzen baitira batera infektatutakoak GIBaren eragin zuzenaren bidez baino.\nTratamenduan zehar koinfektatuek alboko efektu gehiago eta larriagoak izaten dituzte, eta tratamenduaren aurreko erantzuna askoz ere gutxiagok lortzen dute; horrexegatik sarritan bertan behera uzten dute.\nErantzun egonkorra batez beste %45ak lortzen du, genotipoaren arabera, 2 eta 3 genotipodunak %60, eta 1 genotipodunak % 30ek soilik. Beraz hasi baino lehen sakonean aztertu beharreko erabakia da gaixo hauetan.\nBotikak berberak dira: PegIF eta \nRibabirina\n baina, edozein genotipo izanda ere, 48 astetan zehar jaso behar dute. Antirretrobiralak mantendu egiten dira lehendik beharrezko balituzte, kontuan harturik haietako batzuk ordeztu egin behar direla kontraindikaturik daudelako CHBaren tratamendupean.\nGIBaren infekzioa edota IESA egonkor mantentzea eskatzen da baldintza bezala hasi baino lehen, 250-500 bitarteko CD4 zelula/mm3ko eta karga biral negatiboa izanik, ahal izanez gero.\na0\nONDORIOAK\nC hepatitisaren birusa 1989an ezagutu zenetik aurrerapen nabariak egin dira birusaren zinetika eta bereizgarritasunaz, gaixotasunaren bilakaeraz eta ondorioaz, baita diagnostikoa emateko teknikaz eta baita gaur egungo tratamenduen efikazia gehiena lortzeko ahaleginak eginez.\nBai orain eta, are gehiago, urte gutxi barru, C hepatitisa mundu mailako osasun arazo erraldoi bat bihurtuko da.\nNahiz eta gaixo askok infekzioa menperatzen duten, beste asko bidean gelditzen dira, tratamenduari erantzun gabe edota jasotzera iritsi gabe.\nEtorkizuneko helburuak diagnostiko goiztiarra lortzea, gaurko tratamendua hobeto jasatea, merkeagotzea, erantzun hobeak lortzea eta birusaren zinetika hobeagoa ezagutzen den neurrian antibiral berriak kaleratzen dira, beste askoren artean."
}