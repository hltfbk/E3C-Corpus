{
  "authors": [
    {
      "author": "Egilea: Idoia Beobide "
    }
  ],
  "doi": "",
  "publication_date": "2006-05-12",
  "id": "EU100982",
  "url": "http://www.oeegunea.eus/biltzarrak/hitzaldiak/2006-05-12/16-osasun-jardunaldiak/107",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "KOSTUA: ESTATINEN KONTSUMOA ETA ERABILERAREN EGOKITASUNA\n\t\nEgilea: Idoia Beobide \n\t\nFarmazilaria. Gipuzkoako Institutu Onkologikoa. Donostia\n\t\n\t\n\t\na0\nEstatinekin egindako tratamenduen helburua odoleko kolesterol-maila altuak eragindako erikortasun eta hilkortasun kardiobaskularra gutxitzea da.\nEstatinek dakarten onura LDL kolesterola jaisteagatik gertatzen da. Efektu hau dosiaren araberakoa da.\nSaiakuntza klinikoek diotenaren arabera onurak jasotzeko LDLa % 20an jaitsi beharko litzateke.\nEstatu espainolean 5 estatina daude komertzializaturik gaur egun: \nlovastatina\n, \nsimvastatina\n, \natorvastatina\n, \nfluvastatina\n eta \npravastatina\n.\nEstatina bat preskribatu aurretik, gogoan eduki behar da neurri dietetikoak eta bizitza-estiloen eraberritzearekin probatu beharko litzatekeela lehenengo denboraldi batez.\nPrebentzio primarioan estatinen efektua pertsonak duen arrisku basalarekin erlazionatua dago; hau da, zenbat eta arrisku kardiobaskular handiagoa, orduan eta onura handiagoa lortzen da estatina bat preskribatzearekin.\nPrebentzio sekundarioan estatinek morbimortalitate kardiobaskularra gutxitzen dutela egiaztatu dute. Onura hau, estatinak preskribatu aurretik gaixotasun kardiobaskularra zuten gaixoetan eta kolesterol-balio normal edo altuak zituztenetan ikusi da.\nPrebentzio sekundarioan estatina bat preskribatzeak miokardioko infartuen, garuneko istripu baskular akutuen eta heriotzen-arriskua gutxitzen ditu. Erabilera hau saiakuntza klinikoek onartzen dute eta onura hau gaixoaren adinarekin, sexuarekin edo diabetesa edukitzearekin independentea da.\nKontuan eduki behar da saiakuntza klinikoetan barne sartutako populazioa Estatu espainoleko populazioaren desberdina dela eta baliteke emaitzak estrapolatzean estatinekin lortutako onura gainestea.\nEstatinen erabilera zabal eta desegokiak eragin kliniko eta ekonomiko garrantzitsuak izan ditzake sistema sanitarioan, eta hori dela-eta estatinen erabilera egokitu beharko litzateke ebidentzia duten indikazioetara.\na0\nEstatinen preskripzioa desegokia da portzentaje altu batean (% 69tik % 84ra). Baina ez hori bakarrik: estatinen preskripzio gehienak behar ez dituzten pertsonatan egiten dira eta onura lortu zezaketen pertsonen artean oso gutxik hartzen dute estatina bat (gertakari kardiobaskular bat izan zuten pertsonen artean % 64ak ez zeukan preskribatua estatina bat).\nAzkenaldian onura terapeutikoa dakarten medikamentu berriak oso gutxi dira eta, hala ere, farmazia-gastua asko igotzen da urtetik urtera. Gastu honen % 4a gutxi gorabehera medikamentu berriei leporatzen zaie.\nEstatu espainolean estatinen kontsumoa eta gastua asko handitu dira: 1987an 27 milioi euro izatetik 2002an 600 milioi euro izatera pasa ziren.\nGure artean, Txagorritxu Ospitaleko datuak ikusiz, 1999tik 2004ra % 400ean igo zen estatinen kontsumoa pastilla-kopuruari begira.\na0\nHerrialde desberdinetan diferente gertatzen bada ere, Europa osoan estatinen gastua oso azkar igotzen doa. Izan ere, 2003 urtean, \natorvastatina\n izan zen osasun-sistemari gasturik handiena eragin zion farmakoa. 2004 urtean \nsimvastatina\nren patentea bukatu zenean, farmako honen prezioa 4 aldiz jaitsi zen erreferentziako prezioa ezarri zitzaiolako eta medikamentu generikoak azaldu zirelako. Hala ere, \natorvastatina\nk\n \njarraitzen du izaten osasun-sistemari kontsumo gehien eragiten dion estatina.\nKomertzializaturik dauden 5 estatinen artean \natorvastatina\n da garestiena, patenteaz babestua dagoelako. Preskriptore askok \natorvastatina\nrekiko duten preferentzia ez dago arrazoitua: dauden estatinen artean morbimortalitate-baliotan eraginkortasun-datuak lortzea gehien kostatu zitzaion estatina da. Kardiopatia iskemikoa prebenitzeko dauzkan efikazia-probak zalantzaz beterik daude.\na0\nAtorvastatina\nren abantaila ia bakarra dosi altuetan preskribatu daitekeela da eta horrela kolesterol-datu oso altua duten pertsonentzat baliagarria izan daiteke.\nEstatina guztiek errabdomiolisia eragin dezakete. Beraien erabilera zabala dela-eta ez da arraroa farmako hauek eragindako alterazio muskularrak ikustea.\nEsandako guztia ondorioztatuz, esan genezake ez dela nahastu behar berritasun komertzialaa0 hobekuntza terapeutikoarekin."
}