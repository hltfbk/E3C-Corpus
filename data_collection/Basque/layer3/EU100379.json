{
  "authors": [
    {
      "author": "Egileak: Aitziber Olabarrieta Kareaga"
    },
    {
      "author": " Saray Sainz Lopez"
    },
    {
      "author": " Sonia Pacho Del castaÃ±o"
    },
    {
      "author": " Alazne Sanz DaÃ±obeitia"
    },
    {
      "author": " Miren EguzkiÃ±e Gortazar Echevarria"
    },
    {
      "author": " Nere Barrenetxea Ania"
    },
    {
      "author": " Miren Gotzone Larrory Zorrozua"
    }
  ],
  "doi": "",
  "publication_date": "2018-05-18",
  "id": "EU100379",
  "url": "http://www.oeegunea.eus/biltzarrak/komunikazioak/2018-05-18/28-osasun-biltzarra/760",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.7 Elkar ulertzeko hitzen esanahia argitu behar\n\t\nEgileak: Aitziber Olabarrieta Kareaga, Saray Sainz Lopez, Sonia Pacho Del castaÃ±o, Alazne Sanz DaÃ±obeitia, Miren EguzkiÃ±e Gortazar Echevarria, Nere Barrenetxea Ania, Miren Gotzone Larrory Zorrozua\n\t\nGaldakaoko Ospitalea. Etxeko Ospitalizazioa\n\t\n\t\n\t\nSarrera\n\t\n\tAskotan paziente edo senideen artean zalantza handiak daude heriotzaren inguruan, batez ere bizitzaren amaiera gerturatzean.\n\tOrokorrean oinarrizko adostasun etiko eta juridikoa dago heriotza onaren eduki eta eskubide batzuen gainean. Pertsona guztien eskubidea da bizitzaren amaieran oinazea arintzea; eta bere prozesuari eta eritasunari buruzko informazio zuzena jasotzea, tratamendu bat errefusatzea, ahalegin terapeutikoa mugatzea eta dauden aukeren artean hautatzea.\n\t\n\tBaina zer gertatzen da gaixoek edo senideek ez dakitenean zer den sedazioa.\n\t\n\t\n\t\nHelburuak\n\t\n\tGaldakaoko Ospitalean Etxeko Ospitalizazioan aritzen garenok, maiz lan didaktikoa egin behar dugu, artatzen dugun gaixoaren egoeraren irtenbide terapeutiko bakarra sedazioa denean; sortzen diren egoerak desberdinak dira:\n\t\n\t*Erantzun bortitza:·”hilko duzue?”\n\t*Txarto ulertzeak: “zergatik orain?”\n\t*Eskaintzen zaiona ez onartzea, eutanasia eskatzea... eta abar\n\t\n\tBeraz, gure inguruan oraindik gai hauen inguruan aurreiritzi asko daude, txarto ulertzeak eta uste okerrak.\n\tOndorioz, aproposa ikusi dugu gure eskualdeko hiritarren artean inkesta bat egitea.\n\tSedazioa aipatzen dugunean, ikusten ari gara zertaz ari garen ez dutela ondo ulertzen; inkesta egitean jakin nahi izan dugu ustea den edo benetan gai honen inguruan nahasmen eta informazio falta nabarmena dagoen.\n\t\n\t\n\t\n\t\nMetodoak\n\t\n\tGaldakaoko Etxeko Ospitalizazioko erizainok prestatuta; 5 galderaz osatutako inkesta zabaldu dugu, ezagunen, senideen eta auzokideen artean.\n\t\n\t\n\t\nEmaitzak\n\t\n\t118 inkesta eginda; 20 herri desberdinetan.\n\tSedazioa zer den badakitela 112k baiztatu du eta eutanasia zer den 116k.\n\tSedazioaren definizio zuzena 70 pertsonek eman dute; eutanasiarena 74k.\n\tEutanasia baimentzearen alde 107 pertsona azaldu dira.\n\t\n\t\n\t\n\t\n\t\nOndorioak\n\t\n\tSedazioa benetan zer den ez dakite inkesta egin dutenen % 40,67k, nahiz eta baietz erantzun duten % 94,91k.\n\tEutanasia zer den badakitela erantzun dute %98,30k, baina definizioa aukeratzeko orduan % 35,6 oker ibili da.\n\t\n\tBeraz 2 hitz hauen esanahia badakitela uste dute gehienek baina ez dute asmatu definizio zuzena ematerakoan, 10etik ia 4k.\n\tEutanasia delitua dela % 90,67k badaki. Kopuru berdina eutanasia baimentzearen aldekoa izan da, egin diren 118 inkestetatik 107 pertsona, hain zuzen.\n\t\n\tAhalegin handia egin behar dugu gai honen inguruan, gizartean argi gera dadin zer den Sedazioa eta zer Eutanasia.\n\t\n\tEuropan eta herrialde garatuetan eutanasia baimentzearen inguruko joera bera berresten da gurean ere.\n\t\n\t\n\t\n\t\n\t\nBibliografia\n\t\n\tEHAA (Sedazioaren inguruko legedia), MOE-OMS (herrialde garatuetako legedia), Zainketa Aringarrien gida (osakidetza). Gaixoen eskubideen legea (DECRETO 175/1989 uztailak 18)\n\t\n\t\n\t\n\t\n\t\n\t\n5.07.Elkar ulertzeko.pdf"
}