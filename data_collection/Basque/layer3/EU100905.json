{
  "authors": [
    {
      "author": "Egileak: I Torre "
    },
    {
      "author": " O Fernandez "
    },
    {
      "author": " ML Garcia "
    },
    {
      "author": " E GalÃadndez "
    },
    {
      "author": " JM Gorordo "
    },
    {
      "author": " JM Aranburu "
    },
    {
      "author": " E Ucar "
    },
    {
      "author": " JF Garcia "
    }
  ],
  "doi": "",
  "publication_date": "2007-11-16",
  "id": "EU100905",
  "url": "http://www.oeegunea.eus/biltzarrak/komunikazioak/2007-11-16/17-osasun-jardunaldiak/290",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "OSTEOPOROSIA DUTEN PAZIENTE-SAIL BATEAN, CTx MARKATZAILEA ERABILIZ, BIFOSFONATOEKIN EGINIKO TRATAMENDUAREN ERAGINKORTASUNAREN BALORAZIOA\n\t\nEgileak: I Torre , O Fernandez , ML Garcia , E GalÃadndez , JM Gorordo , JM Aranburu , E Ucar , JF Garcia \n\t\nOSTEOPOROSI UNITATEA. ERREUMATOLIGAKO ZERBITZUA, BASURTOKO OSPITALEA\n\t\n\t\n\t\nHelburuak\n\tHELBURUAK\nGure inguruan bifosfonatoak (errisedronatoak eta alendronatoak) hartzen dituzten osteoporosi diagnostikodun pazienteen artean, hauen eraginkortasuna frogatu nahi zen. Pazienteen jarraipena egiteko Telopeptido karboxi-terminala (CTx) markatzaile gisa baliozkoa ote zen ikertzeko asmoa zegoen.\t\n\t\n\t\n\t\nMetodoak\n\tMATERIALA ETA METODOAK\nDentsitometria (DEXA) bidez diagnostikaturiko osteoporosien artean, bifosfonatoak hartzen zituzten pazienteak aukeratu ziren ikerlan prospektibo bat egiteko.\nCTx maila birritan neurtu zen, lehendabizi bifosfonatoekin hasi baino lehen eta bigarren aldiz hiru hilabete pasa ondoren. Bi determinazioen konparaziozko ikerketa egin zen.\t\n\t\n\t\nEmaitzak\n\tEMAITZAK\nHirurogeita hemezortzi pazienteen saila lortu zen. CTx-aren balio patologikoa % 5,1 kasuetan behatu zen bakarrik tratamendua hasi baino lehen. Batez besteko CTx-aren balioak bifosfonatoekin hasi baino lehen 394 pg/ml-koa eta hiru hilabete pasatuta 186 pg/ml-koa izan ziren, balioa % 53 gutxitu zelarik. Tratamendua hartuta CTx-aren balioa % 94 kasutan gutxitu zen. Errisedronatoekin eta alendronatoekin lorturiko emaitzak konparatuz, desberdintasun esanguratsurik ez zen aurkitu.\t\n\t\n\t\n\t\n\t\nOndorioak\n\tONDORIOAK\nCTx-a tratamendu antierresortiboaren eraginkortasuna balioesteko erabilgarria da. Bifosfonatoek hezur-erresortzioaren inhibizioan eragin handia dute. Errisedronatoa eta alendronatoa konparatuz, desberdintasun esanguratsurik ez dago."
}