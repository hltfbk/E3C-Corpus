{
  "authors": [
    {
      "author": "Egileak: Elena Zubillaga Azpirotz"
    },
    {
      "author": " Jose Maria Senosiain Gascue"
    },
    {
      "author": " Josemari Arrinda Yeregui"
    },
    {
      "author": " Jose Ignazio Berasategi Calderon"
    },
    {
      "author": " Jorge Mendia Minchero"
    }
  ],
  "doi": "",
  "publication_date": "2008-10-03",
  "id": "EU100846",
  "url": "http://www.oeegunea.eus/biltzarrak/komunikazioak/2008-10-03/18-osasun-jardunaldiak/202",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.22. Hesteetako infekzio larria hies-aren agerpen modura\n\t\nEgileak: Elena Zubillaga Azpirotz, Jose Maria Senosiain Gascue, Josemari Arrinda Yeregui, Jose Ignazio Berasategi Calderon, Jorge Mendia Minchero\n\t\nDonostiako Ospitalea; Bidasoa Ospitalea\n\t\n\t\n\t\nSarrera\n\t\n\tSARRERA HIESak aurkezteko modu desberdinak ditu. Zitomegalobirusak (CMV-ZMB) eragindako kolitisa era ohikoena ez bada ere, agerpen modu bat da.\n\t\n\t\n\t\nHelburuak\n\t\n\tHELBURUAK Zitomegalobirusak eragindako kolitisa HIESAren agerkaritzat izandako kasua eta jarritako tratamenduarekin gaixoak izandako bilakaera azaltzea.\n\t\n\t\n\t\n\t\nMetodoak\n\t\n\tMETODOAK Ospitaleko artxiboetatik ateratako datuak. Gaixoaren historia klinikoan 1998 urtean Barne Medikuntzako zerbitzuan izandako ospitaleratzea aztertu genuen.\n\t\n\t\n\t\nEmaitzak\n\t\n\tEMAITZAK Kasua: 60 urtetako gizona, aurrekaririk eta ohitura toxikorik gabekoa eta berak esanda ez homosexuala edo bisexuala. Ospitaleratzeko arrazoia: Urte bateko luzapena duen odol, muki eta zornerik gabeko diarrea, astenia eta pisu galtzea (25 kilo bi urtetan). Explorazio orokorra: Febrikula, tentsio baxua, kakexia, beste guztia normala. Adenopatiarik ez. Analisia: Biokimika eta gibeleko entzimak normalak,4800 leukozito (20 linfozito CD4, 520 linfozito CD8). ZMBaren antigenemia positiboa. Elisa eta Western-Blot serologia probak HIVrentzako positiboak. Koprokultiboa: Negatiboa. Esofagogastroskopia: Ultzera urdailean. Kolonoskopia: errektotik erdizkako heste lodiraino ultzerak. Bi endoskopien biopsietan: Zitomegalobirusa ageri zen. Sabeleko TAC proban: 2 adenopatia txiki eta heste lodiko pareta orokorki loditua. Begien azterketa oftalmoskopikoa: normala. Diagnosia: Zitomegalobiriasia urdaila eta heste lodiaren kaltearekin, HIESA. Tratamendua: Ganziklobirra zainetatik. Bilakaera: Bi hilabetetara antiretrobiralekin hasi zen. Sei hilabetetara ZMBak eragindako erretinitisa. Hiru urtera, gibeleko ezintasunarengatik hil zen.\n\t\n\t\n\t\n\t\n\t\nOndorioak\n\t\n\tONDORIOAK 1- Nahiz eta aurrekari ezagunik ez izan, denboran zehar mantentzen den diarrearen aurrean, susmatu immunoeskasiaren bat. 2- HIESA diagnosiarekin, susmatu Kolitis iraunkorraren atzean, ZMBa egon daitekeela. 3- Maizena ez bada ere, ZMBak eragindako kolitisa izan daiteke HIESaren aurkezteko modua. 4- ZMBak eragindako kolitisak antigenemia negatiboa izan dezake, diagnosirako kolonoskopia biopsiarekin beharrezkoa delarik 5- Erretinopatia, ZMBak eragindako konplikazio posiblea da eta gaixoak ez izatea ziurtatu behar da, proben bidez. 6-Tratamendua Ganziklobirrekin luzea da."
}