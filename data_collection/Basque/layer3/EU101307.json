{
  "authors": [],
  "doi": "",
  "publication_date": "",
  "id": "EU101307",
  "url": "",
  "source": "Wikipedia",
  "source_url": "https://eu.wikipedia.org/",
  "licence": "CC-BY",
  "language": "eu",
  "type": "other",
  "description": "Annual conferences",
  "text": "Prostatako minbizi.\n| ohar medikoa.\nizena = Prostatako minbizia.\nirudia = Prostate cancer with Gleason pattern 4 low mag.jpg.\nalt =.\nirudiaren oina = Prostatako adenokartzinomaren mikrografia, xehetasun mikroskopioz ikusita.\nDiseasesDB = 10780.\nGNS10 =.\nGNS10|C|61||c|60.\nGNS9 =.\nGNS9|185.\nOGNS =.\nOMIM = 176807.\nMedlinePlus = 000380.\neMedicineSubj = radio.\neMedicineTopic = 574.\nMeSH = D011471.\nGeneReviewsNBK =.\nGeneReviewsName =.\nProstatako minbizia gizonezko prostata|guruin horretan garatzen den tumore mota da, anatomia patologikoaren arabera adenokartzinoma dena.\n50 urtetik gorako pertsonengan agertu ohi da, eta gaur egun herrialde garatuetan gizonezkoengan ikusten diren minbizi mota ohikoenen artean dugu, Euskal Autonomia Erkidegoa|EAEn adibidez sarrien antzemandako hirugarrena da.\nGaixotasun hau lehenengo aldiz 1853an deskribatu zuten, eta prostatako lehendabiziko ebakuntza 1904an egin zuten Ameriketako Estatu Batuak|AEBetan.\n== Eragileak == Zehazki minbizi mota honen eragileak zeintzuk diren oraindik argi ez dagoen arren, faktore batzuk identifikatuta daude.\nAdina lehenengoa da, lehen esan bezala 50 urtetik gora agertzen da normalean eta diagnostikoaren momentuan batez besteko adina 70 urtekoa izaten da.\nBeste eragile batzuk geneak, elikadura, bizimodua eta sendagai batzuk dira.\n== Zeinu eta sintomak == Hasierako fasean askotan sintomarik ematen ez badu ere, ondoko hauek agertu daitezke: gernu egite sarria (batik bat gauez), gernuaren jario tinkoa hasteko edo mantentzeko zailtasunak, hematuria eta disuria.\nHalaber, funtzio sexualaren asaldurak ekar ditzake, ugaltze-aparatuarekin lotuta dagoenez.\nMinbizi aurreratua gorputzeko beste atal batzuetara zabal daiteke eta bertan lotutako sintomak eragitea, ohikoena hezurretako mina, normalean ornoetan, pelbisean eta saihetsetan.\nHalaber bizkarrezur-muina estutuz gero hanketako ahulezia eta mina eta gernu eta eginkari inkontinentzia sortu ditzake.\n== Diagnosia == Arestian aipatutako sintomez gain, eta bereziki hauek agertzen ez direnean, miaketa fisikoak oso paper garrantzitsua dauka prostatako minbiziaren diagnosian.\nZehazki ondeste-haztapen edo ukipen delakoa teknika zaharra bezain erabilgarria da, eta prostataren tamaina eta lesio susmagarriak antzemateko oso lagungarria da.\nTeknika erraza da, ipurtzuloaren bidez medikuak hatz erakuslea sartzea eta prostata ukitzea besterik ez baita, baina gaixoarentzat sarritan deserosoa eta batzuetan mingarria da.\nBestela, odolean PSA (''Prostate Specific Antigen'') izeneko markatzailearen neurketa oso zabaldu eta erabilgarria da, eta susmo txarrak handiak izanez gero biopsia egitea proba diagnostiko nagusia izango da.\nAzken honen albo-ondorioak hematuria eta gernu-infekzioak izan daitezke, baina kasu ia guztietan diagnostiko zehatza eman ahal izaten du.\nAzkenik, Ordenagailu bidezko Tomografia Axiala|OTA edo eskanerra eta hezurretako gammagrafia teknikarik ohikoenak dira metastasiak diagnostikatzeko.\n== Prognosia == Fitxategi:Prostate cancer world map - Death - WHO2004.svg|thumb|Heriotza-tasak munduan zehar, kolore gorri ilunagoak altuenak izanda.\nGizonaren adina, osasun egoera orokorra, metastasien presentzia edo gabezia, tumorearen ezaugarri mikroskopikoak (Gleasonen eskalaren arabera 10 estadio edo maila daude larritasunari dagokionez) eta hasierako tratamenduari erantzuna eragile pronostiko garrantzitsuak dira.\nTumore ohikoa da eta beraz hilkortasun-tasa orokorra altua da, baina fase aurreratuetan egon ezean biziraupen-tasa nahikoa garaiak izan daitezke.\nBestela, bizi kalitatea oro har ona izaten dira tratatutako pazienteengan, beste tumore gaiztoago batzuekin konparatuz gero, baina gernu-inkontinentzia eta disfuntzio sexualak ez dira arraroak izaten.\n== Tratamendua == Kirurgia (prostatektomia osoa edo partziala) tratamendu nagusia da, batzuetan inguruko gongoil linfatikoak ere kentzea eskatzen duena, tumorearen agresibitatearen arabera.\nErradioterapia ere oso erabilgarria izan daiteke, eta beste aukera batzuen artean hormona-terapia, kimioterapia eta kriokirurgia ditugu.\n== Kanpo loturak ==.\n*.\n[http://www.cancer.org/docroot/CRI/CRI_2_3x.asp?dt=36 Prostatako minbiziaz \"American Cancer Society\"-ren webgunean] Kategoria:Minbizia Kategoria:Gaixotasun urologikoak."
}