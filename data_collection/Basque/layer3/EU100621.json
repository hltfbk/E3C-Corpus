{
  "authors": [
    {
      "author": "Egileak: Jokin Txakartegi Urizar"
    },
    {
      "author": " Batirtze Tranche Robles"
    },
    {
      "author": " Sonia Saenz de Buruaga Perez de Acha"
    },
    {
      "author": " Sonia Sanz Olmos"
    },
    {
      "author": " Iban Gutierrez Artetxe"
    }
  ],
  "doi": "",
  "publication_date": "2012-05-18",
  "id": "EU100621",
  "url": "http://www.oeegunea.eus/biltzarrak/komunikazioak/2012-05-18/22-osasun-biltzarra/43",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.13. GIBaren test azkarra Euskadiko farmazietan\n\t\nEgileak: Jokin Txakartegi Urizar, Batirtze Tranche Robles, Sonia Saenz de Buruaga Perez de Acha, Sonia Sanz Olmos, Iban Gutierrez Artetxe\n\t\nGernika. BegoÃ±a Izagirre Farmazia; Osakidetza. Zerbitzu Zentralak; Bilbo. Sonia Saenz de Buruaga Farmazia; Bizkaiko Farmazialarien Elkargo Ofiziala; Zornotza. Diego Sarasqueta Farmazia.\n\t\n\t\n\t\nSarrera\n\tEstatuan Giza Inmunoeskasi Birusaz kutsatuta dauden pertsonen %30ek ez dakite seropositiboak direnik. Diagnostiko gehienak infekzioa oso aurreratuta dagoenean ematen dira. Horregatik, ezinbestekoa da diagnostikoa ahalik eta azkarren egitea tratamendua ezartzeko eta beste pertsonak ez kutsatzeko neurriak hartzea. 2009tik Euskadiko farmazietan GIBaren test azkarra egiteko aukera dago.\t\n\t\n\t\nHelburuak\n\t-\tGIB infekzioaren diagnostiko goiztiarra erraztea farmazietan.\n-\tTestarekin bat GIB eta beste STGei buruzko osasun heziketa ematea.\n-\tEmaitza positiboak baieztatzeko Osakidetzako zentro espezifikoetara joanaraztea.\n-\tLaguntza sozial edota psikologikoa behar dutenei Hiesaren kontrako Gobernuz Kanpoko Erakundeetara (GKE) bideratzea.\t\n\t\n\t\n\t\nMetodoak\n\t- 2009an Eusko Jaurlaritza eta Farmazialarien Elkargo Kontseiluen arteko hitzarmena sinatu zen.\n- Lanerako prozedura finkatu zen, zelan jorratu azalduz:\nâ80¢\tPazienteari probaren ezaugarriak kontatu, leiho-aldia kontutan hartu eta emaitza positiboa izanez gero baieztatu beharra dagoela argitu.\nâ80¢\tFroga egiteko baimen informatua sinatu.\nâ80¢\tEmaitza, testa egin ondorengo 15 minututan lortzen da.\nâ80¢\tInkesta anonimoa bete.\nâ80¢\tPazienteari emaitzak eta aholku sanitarioak eman (idatziz eta berbaz) \nâ80¢\tBeharrezkoa bada, zentro espezifikoetara joanarazi.\n- 2009an 20 farmaziak hartu zuten parte, 2010ean 30 farmaziak, eta 2011n 36 farmaziak. Geografikoki banatuta daude, gehiengoa hiriburuetan kokatuta (10 Bilbon, 6 Donostian eta Gasteizen 5) .\t\n\t\n\t\nEmaitzak\n\t2011ra arte guztira 8.676 test egin ziren, 77 positiboak izanik. Egindako testen artean, %71.5 gizonezkoak ziren, %67.7 20-39 urte bitartekoak eta %7.3 atzerritarrak ziren. Harreman heterosexualak babesik gabe edukitzeagatik proba egitera joandakoak, %82. Farmazietan proba egiteko hautuaren arrazoia %43.8an emaitzak emateko arintasuna izan da.\t\n\t\n\t\n\t\n\t\nOndorioak\n\tHainbeste test egin izanak, farmaziara joateko erraztasuna eta froga bertan egitearen erosotasuna argi erakusten du. \nTest gehienak 3 hilabeteko leiho-aldia pasa eta gero egin direnez, eta emaitza negatiboa izanik ez denez baieztatu behar, emaitzak fidagarriak dira. \nEmaitza positiboek farmazia GIBaren infekzioaren detekzio goiztiarrerako beharrezko baliabide dela egiaztatzen dute, tratamenduak lehenago has daitezkeelarik eta, era berean, arrisku praktikak gutxitzen lagunduz.\t\n\t\n\t\n\t\n\t\n\t\nEuskeratua-1 behin behinekoa[1].pdf"
}