{
  "authors": [
    {
      "author": "Egileak: I.G. Gurtubay "
    },
    {
      "author": " F. Fernandez Botaya"
    },
    {
      "author": " G. Morales "
    },
    {
      "author": " B. Carrera "
    },
    {
      "author": " I. Carrero "
    },
    {
      "author": " M.I. Iragui "
    },
    {
      "author": " E. Martin "
    }
  ],
  "doi": "",
  "publication_date": "1998-04-24",
  "id": "EU101150",
  "url": "http://www.oeegunea.eus/biltzarrak/komunikazioak/1998-04-24/08-osasun-jardunaldiak/676",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.5 Esklerosi anizkoitz baten ondoriozko krisi partzial sinpleak bigarrenez orokortuak.\n\t\nEgileak: I.G. Gurtubay , F. Fernandez Botaya, G. Morales , B. Carrera , I. Carrero , M.I. Iragui , E. Martin \n\t\n0\n\t\n\t\n\t\nSarrera\n\t\n\t\nEsklerosi anizkoitzean krisien prebalentzia %0.5elik %10.8ra doa. Horietako gehienak orokorrak edo partzialak bigarrenez orokortuak dira. Patogenia desmielinizazio kaltean, lesio neurrian, gliosi erreaktiboan, eta aldaketa zitotoxiko eta metabolikoetan datza.\n\t\n\t\n\t\nEmaitzak\n\t\n\t\n35 urteko emakumea. 2 urte \naurretik, \nbi hilabetetan zehar tratamendu gabe konpondu zen hanketako ahulezia jasan zuen, OTA normala izanik. Astebete aurreadtik ezkerreko hankan martxarik gabeko krisi partzial sinple fokal motore ugari izan zituen. Larrialdiko zerbitzura etorri zen krisi orokor toniko-kloniko baten ondoren.\n\t\nLehenengo EEGan oinarrizko aktibitatearen moteltzea eta theta-delta uhinen fokoa eskuin erdiko proiekzioaz ikusi genuen. Bigarren EEG batean uhin zorrotz eta motelen fokoa, paroxismo orokorrekin atsedenean. Paroxismo ugari aktibazioen ondoren. Hemograma, koagulazioa eta biokimika orokorra normalak ziren, eta serologia eta baziloskopia ezezkoak. Erresonantzia magnetikoan (EM) lesio desmielinizatzaile \nsupra \neta infratentorialak ikusten ziren, handienak obal zentroetan, batez ere eskuina aldekoan. Karbamazepina eta kortikoideak eman ondoren krisiak zortzi egunetan desagertu ziren.\n\t\nKontroleko EMan lesioen neurriaren txikitzea ikusi genuen eta EEGan aktibiadtatearen normaltasuna. Bi urteko jarraipenean EMaren bi erasan azaldu ditu baina \nkrisirik ez.\n\t\n\t\n\t\n\t\n\t\nOndorioak\n\t\n\t\n\tAurretik epilepsi-aurrekinik edota epilepsiaren beste kausa ezagunik ez izatea, EEG fokoaren topografia, krisien eboluzioa eta mota, eta EMko irudien korrelazio onak, gure gaixoan krisiak eta EMaren kausa-erlazio efektuaren alde egiten dute."
}