{
  "authors": [
    {
      "author": "Egileak: Esisabet Arrese Arratibel"
    },
    {
      "author": " Miren Basaras Ibarzabal"
    },
    {
      "author": " Laila Sara Arroyo MÃ¼hr"
    },
    {
      "author": " Silvia Hernaez Crespo"
    },
    {
      "author": " Daniel Andia Ortiz"
    },
    {
      "author": " Ramon Cisterna CancÃ©r"
    }
  ],
  "doi": "",
  "publication_date": "2011-06-06",
  "id": "EU100658",
  "url": "http://www.oeegunea.eus/biltzarrak/komunikazioak/2011-06-06/21-osasun-jardunaldiak/155",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "Umetoki lepoko lesioetatik isolatutako giza papilomabirus 16 genotipoaren azterketa\n\t\nEgileak: Esisabet Arrese Arratibel, Miren Basaras Ibarzabal, Laila Sara Arroyo MÃ¼hr, Silvia Hernaez Crespo, Daniel Andia Ortiz, Ramon Cisterna CancÃ©r\n\t\nEuskal Herriko Unibertsitatea (UPV/EHU) - Immunologia, Mikrobiologia eta Parasitologia Saila; Basurtoko Ospitalea - Mikrobiologia eta Infekziorako Kontrolaren Zerbitzua; Basurtoko Ospitalea - Ginekologia Zerbitzua\n\t\n\t\n\t\nSarrera\n\tGiza papilomabirus genotipo ugari ezagutzen dira, 150 baino gehiago eta infekzio mota ezberdinak sortzen dituzte. Horietatik genotipo batzuek mukosetako infekzioak eragiten dituzte. Horretaz gain, giza papilomabirus genotipo batzuek minbiziaren eragile direla antzeman da. Honela, giza papilomabirus 16 genotipoak umetoki lepoko minbiziaren eragilerik garrantzitsuena da. Genotipo hau orain dela gutxi erabiltzen hasi den txertoan barneratuta dago.\t\n\t\n\t\nHelburuak\n\tIkerketa honen helburua, gure ingurunean isolatzen diren giza papilomabirus 16 genotipoa aztertzea izan da. Umetoki lepoko lesioetatik isolatutako 16 genotipoa duten giza papilomabirusak aztertu dira. Honela, genotipo honen barnean aurkitu daitezkeen aldaera ezberdinak antzeman ditugu.\t\n\t\n\t\n\t\nMetodoak\n\tUmetoki lepoko lesioak zituzten 45 paziente aztertu dira. Lesio hauetan polimerasaren kate erreakzioa (PCR) eta hibridazio teknikak erabiliz (Kit Linear Array HPV Genotyping Test, Roche Molecular System) giza papilomabirus 16 genotipoa antzeman da. Ondoren, giza papilomabirus 16 duten emakumeen lagin hauetan DNAren erauzketa egin eta E2, E6, E7, L1 eta LCR geneen PCR burutu da. Ondoren, PCRren bidez anplifikatutako zatiak sekuentziatu eta sekuentzia hauek erreferentzia genomekin erkatu dira, BLAST erabiliz.\t\n\t\n\t\nEmaitzak\n\tEMAITZAK\nAztertu diren 45 laginetatik, 36 (% 80) europar aldaera, 5 (% 11) asiar-amerikar aldaera, 3 (% 7) afrika-1 aldaera eta 1 (% 2) afrika-2 aldaerari dagozkie.\t\n\t\n\t\n\t\n\t\nOndorioak\n\tONDORIOAK\nGiza papilomabirus 16 genotipoaren zonalde ezberdinen (E2, E6, E7, L1 eta LCR) PCR eta sekuentziazioak 16 genotipoaren barnean dauden aldaera ezberdinak ezagutzea ahalbidetzen du. Halere, gure ingurunean maiztasun handienean agertzen den europar aldaeraren inplikazio pronostikoak ezagutu beharko dira.\nIkerketa hau 2008111058 proiektuari esker burutu da (Osasun Saila, Eusko Jaurlaritza).\t\n\t\n\t\n\t\n\t\n\t\nE.Arrese - 35.pdf"
}