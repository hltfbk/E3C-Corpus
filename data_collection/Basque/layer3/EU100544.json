{
  "authors": [
    {
      "author": "Egilea: Idoia Agirre Lasarte"
    }
  ],
  "doi": "",
  "publication_date": "2013-05-10",
  "id": "EU100544",
  "url": "http://www.oeegunea.eus/biltzarrak/komunikazioak/2013-05-10/23-osasun-biltzarra/439",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.8 Haurren latentziaroaren garrantziaren inguruan\n\t\nEgilea: Idoia Agirre Lasarte\n\t\nNeurolgia eta Psikiatriako Zentrua, getaria kalea 20, Donostia\n\t\n\t\n\t\nSarrera\n\t\n\tFreud-ek (1905) horrela deskribatzen du latentziaroa: “indar animikoak (nazka, lotsa, eta balio estetiko eta moralak) eratzen dira eta ordura arteko helburu sexuala inhibituz, indar horiek dike batzuen modura bideratuko dute pultsioa”.\n\tGaur egungo klinikan, latentziaroan sartzeko zailtasunak ikusten ari gara. Pentsamenduaren garapena eta harremanen konplexutasunaren aroa egoki gertatzen ez bada, nerabezaroan gertatuko den oldarraldi sexualak arazoak emateko arriskua handiagoa da.\n\tKomunikazio honetan gaurko haurren latentziaroaren balioa zalantzan jarri eta aztertu nahi da.\n\t\n\t\n\t\nHelburuak\n\t\n\tLatentziaroko ondoeza psikikoaren adierazgarri dira atentzio-mailako eta ikasteko arazoak, etengabeko mugimendurako joera, hipereszitazio sexuala, eta gorputz-funtzioen kontrol-eza (oso maiz, enuresi sekundarioak).\n\tGaur egungo familien ondoeza nabarmena da (aldaketa eta estutasunak). Eta guraso-funtzioen huts egiteak haurrentzat oinarrizkoa den belaunaldi- desberdintasuna hankaz gora geratzea dakar.\n\tBestalde, egungo komunikazio-bideen ikaragarrizko hedapenak haurra mundu birtualaren erdian jarri du. Joko birtualak berehalako erantzuna ematen du, akzioa bultzatzen du, eta logika binarioaren menpe dago.\n\t\n\t\n\t\n\t\nMetodoak\n\t\n\tHaurren psikoterapia psikoanalitikoa teknika terapeutiko bat da eta metodologia jakin bat erabiltzen du datu klinikoak jasotzeko, eta lan-hipotesiak egiteko. Tratamenduak estruktura-mailako aldaketa helburu izanik, garapen- prozesuaren bideak antzeman daitezke.\n\t\n\t\n\t\nEmaitzak\n\t\n\tGaur egungo latentziaroko haurrak erraz topatzen ditu errepresioa martxan jartzeko oztopoak. Berehala bete beharreko pultsioen bulkadak hor jarraitzen du. Horren ondorio dira ikasteko zailtasun eta ezintasunak. Harreman-arazoek, arauak onartzeko zailtasunek eskolaren antolatzaile-funtzioa ere zailtzen dute. Kasu askotan, eskola-porrota dago, latentziaroaren porrota dagoelako: erreprimitu gabeko gaineszitazio sexuala.\n\t\n\t\n\t\n\t\n\t\nOndorioak\n\t\n\tLatentziaroak irauten duen bitartean haurra lan psikiko bat egiten ari da eta gurasoen laguntza behar du. Guraso-bikotearekin identifikatzeak (eta ez nahasteak) desio propioak denboran eta estruktura triangeluar batetan errepresentatzen laguntzen dio haurrari.\n\tGera nadin, ordea,a0 J.Artzeren bertso hauekina0 “Maite ditut maitea0 gure bazterrak lanbroak ezkutatzen dizkidanean, zer ezkutatzen duen ez didanean ikusten uzten. Orduan hasten bainaiz ezkutukoa, ene baitan bizten diren bazterrak ikusten”.\n\t\n\t\n\t\n\t\n\t\nBibliografia\n\t\n\tFreud, S. (1905) Tres ensayos de teoria sexual. Amorrortu, VII Tomoa.\n\tGuignard, F. (1996) Au vif de l´infantile. Delachaux et niestlé.\n\tUribarri, R. (2000) ”Patologías en la Adolescencia y su relación con la latencia”, Rev. APA, Bs.As.2000 ekaina, LVII Tomoa, 2zk."
}