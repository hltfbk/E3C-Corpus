{
  "authors": [
    {
      "author": "Egileak: Leire Erkoreka "
    },
    {
      "author": " Aranzazu Fernandez "
    },
    {
      "author": " Talia Rincon "
    },
    {
      "author": " MarÃada Carballo "
    },
    {
      "author": " Cristina Leon "
    },
    {
      "author": " Miguel Angel Gonzalez "
    }
  ],
  "doi": "",
  "publication_date": "2010-06-05",
  "id": "EU100704",
  "url": "http://www.oeegunea.eus/biltzarrak/komunikazioak/2010-06-05/20-osasun-jardunaldiak/74",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.0 Ume eta nerabeentzako psikiatriako ospitalizazio zerbitzu batean ingresatzen duten nesken diagnosien gaineko hausnarketa eta berrikusketa.\n\t\nEgileak: Leire Erkoreka , Aranzazu Fernandez , Talia Rincon , MarÃada Carballo , Cristina Leon , Miguel Angel Gonzalez \n\t\nPsikiatriako BAME. Basurtuko Ospitalea; Psikologia Klinikoko psikologo egoiliarra. Basurtu.\n\t\n\t\n\t\nSarrera\n\t\n\tPatologia psikiatrikoaren distribuzioan generoak izan dezakeen eragina ezagutzeko, Basurtuko Ospitaleko Ume eta Nerabeentzako Unitatean, alta diagnosien distribuzioa eta ospitaleratzeen zergatia aztertu ditugu.\n\t\n\t\n\t\n\t\nMetodoak\n\t\n\t56 hilabetetan zehar unitatean ospitaleratzen diren ume eta nerabeen datuak bildu ditugu (n=431), 215 neska eta 216 mutil, altako diagnosia eta ospitalizazioaren zergatia kontutan hartuta batez ere.\n\t\n\t\n\t\nEmaitzak\n\t\n\tDiagnosi distribuzioa neurri esanguratsuan da desberdina (p<0,001). Desberdintasunak, batez ere, elikadura arazo, atzerapen mental eta, neurri txikiagoan, psikosi eta portaera arazo diagnosien distribuzioan atzematen dira. Ospitaleratze zergati nagusia portaera arazoak dira.\n\t\n\t\n\t\n\t\n\t\nOndorioak\n\t\n\tUme eta Nerabeentzako Unitate batean ospitaleratzeko erabakia, normalean, gaixotasunaren aurrean etxeko egoera jasangaitza eta kontrolaezina denean gertatzen da. Ospitaleratzeko zergatien distribuzioa kontutan hartuta, hein handi batean portaeren arazoek baldintzatzen dutela ikus dezakegu, eta portaera hauen izaera jasangaitza mutilengan neskengan baino sarriagotan ematen dela dirudi. Elikadura arazoek baldintzatutako sarrera ia guztiak, aldiz, neskenak izan dira. Desberdintasun hauen ildora, eta bibliografian berrikusketa bat eginda, hausnarketa bat egingo dugu, nesken artean sarriagoak diren patologietan sakonduz."
}