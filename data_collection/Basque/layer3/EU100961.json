{
  "authors": [
    {
      "author": "Egileak: I De Pablos Vaca"
    },
    {
      "author": " R Mtz de MorentÃadn RebolÃ©"
    },
    {
      "author": " J Pinto Urizar"
    },
    {
      "author": " JM Silva Bau"
    },
    {
      "author": " AI VitÃ³rica Leoz"
    }
  ],
  "doi": "",
  "publication_date": "2006-05-12",
  "id": "EU100961",
  "url": "http://www.oeegunea.eus/biltzarrak/komunikazioak/2006-05-12/16-osasun-jardunaldiak/297",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "BIHOTZEKO GUTXIEGITASUNAREN KOSTU OSPITALARIOA ETA BERE KASUISTIKA EUSKAL AUTONOMIA ERKIDEGOAN 2004KO URTEAN\n\t\nEgileak: I De Pablos Vaca, R Mtz de MorentÃadn RebolÃ©, J Pinto Urizar, JM Silva Bau, AI VitÃ³rica Leoz\n\t\nOsasun Finantziazio eta Kontratazioko Zuzendaritza. Osasun Saila\n\t\n\t\n\t\nSarrera\n\tSARRERA\nBihotzeko gutxiegitasuna da heriotza gehien eragiten duen hirugarren kausa, infartuen eta iktusen atzetik. Bere prebalentzia gero eta handiagoa da, eta hori azaltzeko faktore asko daude: populazioaren zahartzaroaren luzapena, miokardio-infartua izan duten pertsonen bizi-iraupenaren igoera, hipertentsiodunen igoera (kontuan izan dezagun infartua eta hipertentsioa direla bihotz-gutxiegitasunaren lehenengo bi arrazoi nagusiak) eta tratamenduetan lortutako aurrerapenak.\nOspitaleko jarduera aztertuz gero, bihotz-gutxiegitasunaren eragina hobeto ezagutu daiteke, bai aktibitateari, kostuari eta berriro ingresatzeko beharrizanari dagokienez.\t\n\t\n\t\nHelburuak\n\tHELBURUAK\n-\tBihotzeko gutxiegitasunari dagozkion aldagai nagusien ikerketa deskriptiboa egitea.\n- \tBere kostua aztertzea.\nLan-hipotesi batzuen artean, bihotzeko gaixotasunak jarduera asistentzialean eta gastuan duen eragina aztertuko da.\t\n\t\n\t\n\t\nMetodoak\n\tMETODOAK\n2004an Osakidetzako ospitaleen jarduera asistentziala eta kostuak erabili dira. Datuak Kliniker eta Explo-GRD programen bidez lortu ditugu.\t\n\t\n\t\nEmaitzak\n\tEMAITZAK\n1)\t% 79 kasu baino gehiago, 70 urtetik gorako pertsonak dira.\n2)\t2004an 3.662 paziente ingresatu dira bihotz-gutxiegitasuna dela-eta. Berringresuen tasa nabaria da (1,19 alta paziente bakoitzeko) eta horren ondorioz 4.736 alta izan ditugu gure ospitaleetan. \n3)\tGaixotasun horrek alta guztien % 2 eta kostuen % 2,4 adierazten ditu.\n4)\t&quot;Zirkulazio-aparatuko gaixotasunak eta trastornoen kategoria&quot; delakoa hartzen badugu diagnostiko nagusitzat, portzentajea igo egiten da; hain zuzen alten % 18,2 eta kostuaren % 33,7.\n5)\t% 95 kasu baino gehiago, bi diagnostiko-talde erlazionatutan (DTE edo GRD deituetan) kokatzen dira: a) bihotz-gutxiegitasuna eta shocka biltzen dituen 127 zk.ko taldea eta b) bihotzeko gutxiegitasun kongestiboa eta bihotzeko arritmia biltzen dituen 544 zk.ko taldea, konplikazio eta komorbilitate nagusiarekin.\t\n\t\n\t\n\t\n\t\nOndorioak\n\tONDORIOAK\nZahartzaroa luzatuko den heinean, bihotzeko gaixotasunak garatuko dituzten pertsonak ere gehiago izango dira; eta pazienteak egoki artatzeko beharko diren baliabideak ere bai."
}