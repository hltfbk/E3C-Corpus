{
  "authors": [
    {
      "author": "Egileak: Itziar Frago MarquÃadnez"
    },
    {
      "author": " Juan MartÃad Cabane"
    },
    {
      "author": " Edurne BikuÃ±a Ugarte"
    },
    {
      "author": " Ana Maria Iturzaeta Gorrotxategi"
    },
    {
      "author": " BegoÃ±a Lasa Intxausti"
    },
    {
      "author": " Katixa Leizaola Arregui"
    },
    {
      "author": " Amaia Zurutuza Auzmendi"
    },
    {
      "author": " Ane Elbire Labirua-Iturburu Ruiz"
    },
    {
      "author": " Juan Antonio Alonso Peinador"
    }
  ],
  "doi": "",
  "publication_date": "2015-04-18",
  "id": "EU100493",
  "url": "http://www.oeegunea.eus/biltzarrak/komunikazioak/2015-04-18/25-osasun-biltzarra/540",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.20 Micobacterium Bovis-ek eragindako â809cBirika kanpokoâ809d tuberkulosia\n\t\nEgileak: Itziar Frago MarquÃadnez, Juan MartÃad Cabane, Edurne BikuÃ±a Ugarte, Ana Maria Iturzaeta Gorrotxategi, BegoÃ±a Lasa Intxausti, Katixa Leizaola Arregui, Amaia Zurutuza Auzmendi, Ane Elbire Labirua-Iturburu Ruiz, Juan Antonio Alonso Peinador\n\t\n0\n\t\n\t\na0a0MICOBACTERIUM BOVIS-ek ERAGINDAKO â809cBIRIKA KANPOKOâ809d TUBERKULOSIA\n\t\n\t\nSarrera\n\t\n\tHerrialde garatuetan Micobacterium bovis tuberkulosiaren % 1-2 kasuetan identifikatu egiten da eta garabidean dauden herrialdeetan maiztasuna altuagoa da. 2013 urteko intzidentzia Gipuzkoan 17/100.000 da eta Marokon 104/100.000koa.\n\tEsneki ez pasteurizatuen kontsumoa eta infektatutako animaliekin kontaktua dira arrisku-faktoreak.\n\tGomendatutako tratamendua Isoniazida, Rifampizina eta Etambutol 2 hilabete dira eta Isoniazida gehi Rifampizina 7 hilabetetan jarraitzea (eta ez soilik beste 4 hilabete M. Tuberculosiaren kasuan bezala).\n\t\n\t\n\t\nHelburuak\n\t\n\tMicobacterium Bovis ezagutaraztea kasu kliniko batzuei esker eta M. Tuberculosisarekin dituen desberdintasunak erakutsi.\n\t\n\t\n\t\n\t\nMetodoak\n\t\n\t2014an barne medikuntzako kontsultan ikusitako Micobacterium Bovis infekzioa zuten Marokoko 2 emakumeen kasuak errebisatzen ditugu.\n\t\n\t\n\t\nEmaitzak\n\t\n\tLehen kasua traumatologiako kontsultan ikusten zuten 63 urteko emakume diabetikoa da, eskumako sorbaldako minagatik. Erresonantzian artikulazio-isuria ikusten zen eta besapeko gongoil ugari. Gure kontsultan eskatutako eskanerrean adenopatia anitzak aurkitu ziren besape eta lepauztai gainean, besahezur inguruan bildumak eta birikak normal, artritis infekziosoarekin bateragarria. Artrozentesiaren bidez lortutako likido sinobialean Mycobacterium tuberculosis complex bereiztu zuten.\n\tBigarren kasua otorrinolaringologiako kontsultan ikusten zuten 35 urteko emakumea da, lepoan gongoilak zituelako. Eskanerrean adenopatia handiak ikusi ziren mediastinoan, hilioetan, lepauztai gainean, etab. linfoma antza zuelarik. Barne medikuntzako kontsultan goingoil biopsia eskatu zen: nekrosia zuen linfadenitis granulomatosoa, Ziehl Neelsen tintzio positiboarekin eta inmunokromatografian Mycobacterium tuberculosis complex nabarmendu zen.\n\tBi kasuetan tuberkulostatikoak hasi genituen isoniazida, rifampizina, pirazinamida eta etambutolarekin. Beranduago, PCR-an M. bovis zela bereiztu zen. Hortaz, tratamendua osotu genuen bi hilabetez eta gero 7 hilabete isoniazida eta rifampizinarekin.\n\t\n\t\n\t\n\t\n\t\nOndorioak\n\t\n\t-Espezialista desberdinek tuberkulosiaren susmo handia eduki behar dute.\n\t-Etorkinen artean tuberkulosia diagnostikatzean, gomendagarria da 4 tuberkulostatikoekin hastea, M. tuberculosiaren erresistentzia kopurua handiagoa delako eta M. bovisaren\n\tkasuan pirazinamidari erresistentzia intrintsekoa dagoelako."
}