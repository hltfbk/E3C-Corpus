{
  "authors": [
    {
      "author": "Egileak: Sara PeÃ±asco Iglesias"
    },
    {
      "author": " Nagore Puente Bustinza"
    },
    {
      "author": " Izaskun Elezgarai Gabantxo"
    },
    {
      "author": " Irantzu Rico Barrio"
    },
    {
      "author": " Leire Reguero Acebal"
    },
    {
      "author": " Inmaculada Gerrikagoitia Marina"
    },
    {
      "author": " Jon EgaÃ±a Huguet"
    },
    {
      "author": " Svein Atxikallende Urkaegi"
    },
    {
      "author": " Pedro Grandes Moreno"
    }
  ],
  "doi": "",
  "publication_date": "2016-04-22",
  "id": "EU100442",
  "url": "http://www.oeegunea.eus/biltzarrak/komunikazioak/2016-04-22/26-osasun-biltzarra/615",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.4 Alkohol kontsumoak, nerabezaroan trataturiko C57BL6 saguetan, aldaketak eragiten ditu endokannabinoideen menpeko plastikotasunean eta neurotransmisioan helduaroan\n\t\nEgileak: Sara PeÃ±asco Iglesias, Nagore Puente Bustinza, Izaskun Elezgarai Gabantxo, Irantzu Rico Barrio, Leire Reguero Acebal, Inmaculada Gerrikagoitia Marina, Jon EgaÃ±a Huguet, Svein Atxikallende Urkaegi, Pedro Grandes Moreno\n\t\n0\n\t\n\t\n\t\nSarrera\n\t\n\tAlkohola egungo nerabeek gehien kontsumitzen duten mendekotasun-sortzailea da. Adingabeko gazteak gero eta lehenago hasten dira alkohola edaten, batez beste, 14.7 urterekin hain zuzen ere. Hortaz, gizarte-eragileak gero eta arduratuagodaude arazo horrek sortarazten dituen kalteez. Hainbat ikerketak etanolak eta sistema endokannabinoideak elkar eragiten dutela agerian utzi dute, azken horren funtzioa eraldatzen dutelako.\n\t.\n\t\n\t\n\t\nHelburuak\n\t\n\tGure helburua da alkohol-kontsumoaren eragina CB1 hartzailearen mendeko plastikotasunean eta transmisio sinaptiko kitzikatzailean aztertzea .\n\t\n\t\n\t\n\t\nMetodoak\n\t\n\tIkerketaren garapenerako, C57BL6 saguei jaio osteko 30. egunetik 58. egunera arte, ilunpean aldizkako alkohol-tratamendu bat ezarri zitzaien. Asteko lehenengo hiru egunetan, animaliek 2 orduko denboraldian % 20ko alkohola edota ura edan zezaketen. Laugarren eguneko edate-tartea, 4 ordutara luzatu zen, eta asteko gainontzeko 3 egunak, atseden gisa hartu ziren. Alkohol-tratamendua bukatu ostean, saguak 2 asteko abstinentzia-aldian sartu ziren eutanasia-egunera arte. Ikerketa horren emaitzak lortzeko, teknika elektrofisiologikoak eta biokimikoak erabili ziren.\n\t\n\t\n\t\nEmaitzak\n\t\n\tNeurotransmisio sinaptiko kitzikatzailearen murrizketa adierazgarria behatu genuen kontroleko animalien ehun-mozketak CB1 hartzailearen CP55,940 agonistarekin inkubatzean. Haatik, parametro horrek ez zuen inongo efekturik izan alkoholarekin trataturiko saguetan. Plastikotasunean, pareko emaitzak lortu ziren. Horrela, tetanosa (10 minutu/10 hertz) sortu ostean, epe luzeko depresioa (ELD) ikus zitekeen kontrol-animalietan, baina ez sagu alkoholikoetan. Lortutako plastikotasun hori CB1 hartzailearen bitartez gertatzen ari zela baieztatzeko, ehun-ebaketak hartzaile horren antagonistarekin (AM251) inkubatu eta hasiera batean lortutako kontrolen ELD-ak deuseztatu ziren. Kannabinoideen menpeko ELD-aren desagerpenean, 2-arakidonilglizerol-mailak (2-AG) duen eragina aztertzeko, 2-AG-aren degradazioan parte hartzen duen entzima, MAGL, inhibitu zen, eta, horretarako, JZL184 farmakoa erabili genuen. Harrigarriro, alkoholarekin trataturiko animaliek, JZL184-az tratatu ondoren, ELD-ak aurkezten zituzten. Lortutako emaitza biokimikoetan animalia alkoholikoek kontrolekokin parekatuz, CB1 RNA mezulariaren eta CB1 proteina- mailaren jaitsiera esanguratsua adierazi zuten. Aitzitik, MAGL-ren RNA mezularia zein proteina-maila handiagotua ikusteak 2-AG endokannabinoidea gutxiagotua suerta daitekeela iradokitzen zuen.\n\t\n\t\n\t\n\t\n\t\nOndorioak\n\t\n\tOndorioz, ikerketa horrek, alkoholak endokannabinoideak direla bide, plastikotasunean eta neurotransmisioan aldaketa nabarmenak eragiten dituela aditzera ematen du.\n\t\n\t\n\t\n\t\n\t\nBibliografia\n\t\n\tMoore EM, Mariani JN, Linsenbardt DN, Melon LC, Boehm SL (2010) Adolescents C57BL/6J (but not DBA/2J) mice consume greater amounts of limited-acces ethanol compared to adults and display continued elevated ethanol intake into adulthood. Alcohol Clin Res 34:734-742.\n\t\n\tHwa LS, Chu A, Levinson SA, Kayyali TM, DeBold JP, Miczek KA (2011) Persistent escalation of alcohol drinking in C57BL/6J mice with intermittent access to 20% ethanol. Alcohol Clin Exp Res 35:1938-1945."
}