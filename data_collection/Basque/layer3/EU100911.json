{
  "authors": [
    {
      "author": "Egileak: V* De Castro "
    },
    {
      "author": " N* Muniozguren "
    },
    {
      "author": " M** Basterretxea "
    },
    {
      "author": " JM** Altzibar "
    }
  ],
  "doi": "",
  "publication_date": "2007-11-16",
  "id": "EU100911",
  "url": "http://www.oeegunea.eus/biltzarrak/komunikazioak/2007-11-16/17-osasun-jardunaldiak/274",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "HEZUR ETA MUSKULUEN SISTEMAKO ETA EHUN KONEKTIBOKO GAIXOTASUNAK. EAE 2000-2005\n\t\nEgileak: V* De Castro , N* Muniozguren , M** Basterretxea , JM** Altzibar \n\t\n*BIZKAIKO EPIDEMIOLOGIA UNITATEA, ** GIPUZKOAKO EPIDEMIOLOGIA UNITATEA\n\t\n\t\n\t\nSarrera\n\tSARRERA\nHezur-muskuluetako eta ehun konektiboko gaixotasunetan patologia heterogeneoak biltzen dira eta prebalentzia handia dute biztanlerian.\nEAEko emakumezkoen % 28k eta gizonezkoen % 13k, 64 urtetik gorakoek, artrosia daukatela diote (Osasun Inkesta. 2002). Gaixotasun hauen ondorio dira lanerako ezintasunen % 10 eta antiinflamatorioen kontsumo handia. Bigarren ondorio honek, gainera, efektu kaltegarri larri asko ekarri ohi ditu.\t\n\t\n\t\nHelburuak\n\tHELBURUAK\nMultzo honetako gaixotasunak direla eta, gertatutako hilkortasuna eta ospitaleko gaixotze-tasa zein den jakitea.\t\n\t\n\t\n\t\nMetodoak\n\tMETODOAK\nOspitaleko gaixotze-tasaren deskribapena: Multzo honetako gaixotasun batek (diagnostiko nagusia) ingresua eragin ondoren emandako alten maiztasun absolutua; ospitaleratze-maiztasuna 1.000 biztanleko; gaixotze-tasa proportzionala eta hilkortasuna. Hori guztia 2000-2005 denboraldian.\nHilkortasunaren deskribapena: Multzo honetako gaitzak eraginda hildakoak (oinarrizko arrazoia) eta hilkortasun-tasa gordina, 2000-2004 denboraldian.\t\n\t\n\t\nEmaitzak\n\tEMAITZAK\nHezur-muskuluetako eta ehun konektiboko gaixotasunek ospitaletan batez beste 22.000 alta eragin zituzten, urteko: alta guztien %8. Ospitaleratze-maiztasuna batez beste hau izan zen: 10,5/1.000 biztanle/urteko.\nHiru hauek izan ziren alta emateko arrazoi nagusiak: 1) belauneko arazoak, guztien artean % 24 (gizonezkoetan 1,8 aldiz gehiago); 2) artrosia, % 17 (emakumezkoetan\n1,5 aldiz gehiago); eta 3) oineko behatz handiko malformazioak, % 11 (emakumezkoetan 5,7 aldiz gehiago).\nOspitaleko hilkortasuna batez beste hau da: 2 hildako/1.000 ingresu/urteko.\nBatez besteko egonaldia 6 egunekoa da; hala ere, kasuen % 50 bi egun baino gutxiago egon da ingresatuta. 2000-2004 denboraldian 152 heriotza gertatu dira batez beste, urteko; % 73, emakumezkoak. Batez besteko tasa gordin orokorra 7,2/100.000 biztanlekoa izan da: gizonezkoetan, 4,3; eta emakumezkoetan, 10,3.\nAdinaren arabera zehaztuz gero, aldeak ez dira estatistikoki esanguratsuak.\t\n\t\n\t\n\t\n\t\nOndorioak\n\tONDORIOAK\nGaixotasun-multzo hau dela eta, ospitaletan erikortasun handia gertatzen da: 10/1.000 maiztasun-tasakoa. Bestalde, batez besteko egonaldia txikia da: 2 egun baino gutxiago kasuen % 50etan. Hilkortasun-tasa gordina txikia da (7,2/100.000). DOGM erregistroa eta hilkortasun-erregistroa baliagarriak dira\npatologia-talde honen laztasuna zaintzeko."
}