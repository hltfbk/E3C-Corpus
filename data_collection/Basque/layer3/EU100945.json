{
  "authors": [
    {
      "author": "Egileak: P Aierbe "
    },
    {
      "author": " MF Arkotxa "
    },
    {
      "author": " J Ormaetxe "
    },
    {
      "author": " P Grande "
    },
    {
      "author": " J Mtz. Alday "
    },
    {
      "author": " V Montero "
    },
    {
      "author": " A AndrÃ©s "
    },
    {
      "author": " G Bastos "
    }
  ],
  "doi": "",
  "publication_date": "2006-05-12",
  "id": "EU100945",
  "url": "http://www.oeegunea.eus/biltzarrak/komunikazioak/2006-05-12/16-osasun-jardunaldiak/306",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "WOLFF PARKINSON WHITE SINDROMEA BIDE ANOMALOAREN ABLAZIOA\n\t\nEgileak: P Aierbe , MF Arkotxa , J Ormaetxe , P Grande , J Mtz. Alday , V Montero , A AndrÃ©s , G Bastos \n\t\nBasurtuko Ospitalea. Kardiologia Zerbitzua. Elektrofisiologia Saila\n\t\n\t\n\t\nSarrera\n\tSARRERA\nAurre-kitzikapena (preeszitazioa): bentrikulu-masa osoaren edo zati baten kitzikapen aurreratua, hau da, eroapen-sistema normalean zehar kitzikatuko balitz legokiokeen epean baino lehenago gertatua. Bentrikulu-kitzikapena aurreratu egiten da (kitzikapen goiztiarra). Sindromearen arduradunak eroapen-bide anomaloak (bide akzesorioak, BA) dira. Ondorioak: takikardia ortodromikoak, takikardia antidromikoak, flutter eta fibrilazio aurikularra eta fibrilazio bentrikularra (bat-bateko heriotza, kasuen % 0,01 urtero).\t\n\t\n\t\nHelburuak\n\tHELBURUAK\nGaixo sintomatikoengan, aukerako tratamendua bide akzesorioaren ablazioa da, irrati-frekuentziaren bidez. Bide akzesorioak eraztun aurikulu-bentrikular bien inguruan kokatzen dira eta izan daitezke: trenkadakoak (trenkada-aurrekoak, trenkada-erdikoak eta trenkada-atzekoak) eta horma askeko bide anomaloak (ezkerrekoak zein eskuinekoak). Delta uhinaren morfologiak lagun dezake kokapena argitzen.\nTeknika honekiko gure laborategiak duen eskarmentua azaldu nahi dugu, 1992. urtetik 2004. urtera bitartean W-P-W sindromea (delta uhina eta takikardia sintomatikoak) agertzen zuten 318 gaixori aplikatutako ablazioaren teknikaren zailtasunak eta emaitzak jakinarazteko.\t\n\t\n\t\n\t\nMetodoak\n\tMETODOA\nBihotz-kateterismoaren bidez, kateter batzuk sartzen dira bide femoraletik, eroate-sistemaren eta bide anomaloen jarduera elektrikoa erregistratzeko. Bide anomaloaren kokapenaren arabera (eraztun mitral edo trikuspideoan), arteria femorala edo zain femorala aukeratzen da. Bide akzesorioaren potentzialak bilatzen dira eta, toki egokia atzematen denean, irrati-frekuentzia motako energia jartzen zaio, zeinak, eraginkorra baldin bada, EKG normaltzen duen, delta uhina desagertuta eta PR tartea normalduta.\t\n\t\n\t\nEmaitzak\n\tEMAITZAK\nArrakasta orokorra: 287/318 = % 90 \nBide anomaloaren arabera: Ezkerreko alboko bideak % 93, eskuineko alboko bideak % 89, trenkada-aurreko bideak % 90, trenkada-erdiko bideak % 89, eskuineko trenkada-atzekoak % 96, ezkerreko trenkada-atzekoak % 91.\nKonplikazioak: 5/318 = % 1,5 \nHauexek izan ziren: Hematoma bat lepoan (kirurgia), blokeo A-B oso bat (PM behar zuen), iztai-hematoma bat, bihotz-buxadura bat, eta de Dressler-en sindrome bat.\t\n\t\n\t\n\t\n\t\nOndorioak\n\tONDORIOAK\nW-P-W sindromearen bide anomaloaren ablazioa aukerako teknika da gaixo sintomatikoentzat eta arriskuko lanbidea dutenentzat."
}