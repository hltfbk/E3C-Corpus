{
  "authors": [
    {
      "author": "Egileak: Olatz GorriÃ±o Angulo"
    },
    {
      "author": " Miren GorriÃ±o Angulo"
    },
    {
      "author": " Juan Jose Gomez Muga"
    },
    {
      "author": " Nuria Bermejo Espinosa"
    },
    {
      "author": " Maria Isusi Fontan"
    },
    {
      "author": " Domingo Grande Icaran"
    }
  ],
  "doi": "",
  "publication_date": "2008-10-03",
  "id": "EU100855",
  "url": "http://www.oeegunea.eus/biltzarrak/komunikazioak/2008-10-03/18-osasun-jardunaldiak/211",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.31. Espondilitis tuberkulosoa: irudi bidezko aurkikuntzak\n\t\nEgileak: Olatz GorriÃ±o Angulo, Miren GorriÃ±o Angulo, Juan Jose Gomez Muga, Nuria Bermejo Espinosa, Maria Isusi Fontan, Domingo Grande Icaran\n\t\nBasurtuko Ospitalea\n\t\n\t\n\t\nSarrera\n\t\n\tSARRERA Hezurretako tuberkulosia birikatik kanpo agertzen den tuberkulosiaren herena da. Bizkarrezurra da lekurik ohikoena, %50a suposatzen duelarik. Espondilitis tuberkulosoa diagnostiko medikorako erronka da. Erradiologia azterketak oso garrantzitsuak dira diagnostikoa ez atzeratzeko, eta konplikazioak zein ondorio larriak gutxitzeko (adibidez, bizkarrezurraren itxuragabetasuna, eta bizkar muin edo nerbioen harrapaketa).\n\t\n\t\n\t\nHelburuak\n\t\n\tHELBURUAK Irudi bidezko tekniken bidez espondilitis tuberkulosoaren diagnostikoan laguntzea.\n\t\n\t\n\t\n\t\nMetodoak\n\t\n\tMETODOAK Espondilitis tuberkulosoa pairatzen duten 87 gaixoren erradiologia bidezko irudi aurkikuntzak aurkezten ditugu erradiografia, ordenadore bidezko tomografia (OTA) eta erresonantzia magnetiko (EM) irudiak erakutsiz.\n\t\n\t\n\t\nEmaitzak\n\t\n\tEMAITZAK Hasieran posiblea da irudi bidezko tekniketan aurkikuntzarik ez egotea. Geroago, ornoetako kartilagoaren azpian erradiotrasparentzia eta txarto definituriko marjinak topa ditzakegu. Gaixotasuna aurrera doan heinean, ondoan kokaturiko bi ornoren suntsipena ikus dezakegu, orno arteko diska espazioa estutzen delarik. Azkenik, konplikazioak ikusiko ditugu, hau da, bizkarraren deformazioa eta ehun bigunetako masak.\n\t\n\t\n\t\n\t\n\t\nOndorioak\n\t\n\tONDORIOAK Irudi bidezko teknikak garrantzitsuak dira espondilitis tuberkulosoaren diagnostikorako. Zenbait kasutan aurkikuntzak ez dira berariazkoak, irudi bidezko teknikekin gidatutako biopsiak lagungarri izan daitezkeelarik."
}