{
  "authors": [
    {
      "author": "Egileak: F Mugica "
    },
    {
      "author": " G Urdapilleta "
    },
    {
      "author": " F Alzate "
    },
    {
      "author": " A Castiella "
    },
    {
      "author": " P Lopez "
    },
    {
      "author": " E Zapata "
    },
    {
      "author": " L Zubiaurre "
    },
    {
      "author": " U Goikoetxea "
    },
    {
      "author": " J.I Arenas "
    }
  ],
  "doi": "",
  "publication_date": "2006-05-12",
  "id": "EU100949",
  "url": "http://www.oeegunea.eus/biltzarrak/komunikazioak/2006-05-12/16-osasun-jardunaldiak/295",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "PAPILAREN HAUTAZKO ESFINTEROPLASTIA, OHIZ KANPOKO ANATOMIAGATIK ARRISKU ALTUA DUTEN KASUETAN\n\t\nEgileak: F Mugica , G Urdapilleta , F Alzate , A Castiella , P Lopez , E Zapata , L Zubiaurre , U Goikoetxea , J.I Arenas \n\t\nAparatu Digestiboko zerbitzua. Donostia Ospitalea. Donostia\n\t\n\t\n\t\nSarrera\n\tSARRERA\nDibertikulu barneko papila, Billroth II, Roux-en Y anastomosia edo aurretiko esfinterotomiaren ondoriozko orbainagatiko papilaren estenosia, etab. bezalako ez-ohiko anatomia aurkezten duten koledokolitiasietan, esfinteroplastia edo papilaren zabaltze endoskopikoa, esfinterotomia baino aukera seguruagoa bezala aurkezten da. Koagulopatia-arazoak dituzten kasuetan ere berdin gertatzen da.\t\n\t\n\t\nHelburuak\n\tHELBURUAK ETA METODOA\n2004ko otsailetik 2005eko abuztura bitartean, gure osasun-zentroan burutu diren CPR guztien atzera begirako ikerketa, papilaren zabaltze hidrostatikoarekin trataturiko kasuen indikazioA, efikazia eta segurtasuna aztertzeko helburuarekin.\t\n\t\n\t\nEmaitzak\n\tEMAITZAK\n308 CPR ikertzen dira. 174 kasutan esfinterotomia (% 56) eta 25 kasutan zabaltzea (% 8,1) burutzen delarik. Zabaltzea burutzeko indikazioa, 10 kasutan (% 40) dibertikulu barneko papilagatik, 9tan (% 36) aldez aurreko esfinterotomiaren orbainagatiko estenosiagatik, 3tan (% 12) Billroth IIagatik eta 3 kasutan (% 12) papila txikia izateagatik ezartzen da. 17 kasutan kalkuluak antzematen dira kolangiografian. 18 kasutan (% 72), baloi-zundaz egindako dilatazio-arrastatze eta garbiketen ondoren kalkuluak edo behazun-hondarra bezalako materiala lortzen da. Erauzketa erabatekoa da 17 kasutan. Kasu 1ean hondar-kalkulu bat antzematen da, eta ondorioz 10 Fr-ko polietilenozko endoprotesi bat txertatzen da. Koledokolitiasiaren tratamenduaren efikazia % 100ekoa izan da gure seriean, kalkulu guztien erauzketarekin kasuen % 94an (% 95 KT +/-9), nahiz eta kalkulu horietatik 8, gutxienez 1,5 zentimetrokoak ziren. Konplikazioen indizea 5 kasukoa izan da (% 20, % 95 KT +/-7). Pankreatitis arina 4 kasutan (% 16, % 95 KT +/-14) eta berez mugaturiko odoljario atzeratua kasu 1ean, 20 eguneko ospitale-egonaldia eraginez.\t\n\t\n\t\n\t\n\t\nOndorioak\n\tONDORIOAK\nPapilaren zabaltze hidrostatikoa, efikazia handiko tratamendua da, konplikazio-indize nahiko altua duena, nahiz eta gure seriean konplikazioak garrantzi urrikoak izan diren."
}