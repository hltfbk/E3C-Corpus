{
  "authors": [
    {
      "author": "Egileak: Iratxe VÃ¡zquez Lerma"
    },
    {
      "author": " Ainhoa Azkuenaga FernÃ¡ndez"
    },
    {
      "author": " Miren DÃadez Zapirain"
    },
    {
      "author": " Maider AndrÃ©s Arribalzaga"
    },
    {
      "author": " Santiago DÃadez LÃ¡zaro"
    },
    {
      "author": " IÃ±aki Brouard Urkiaga"
    },
    {
      "author": " Iratxe Ocerin Bengoa"
    }
  ],
  "doi": "",
  "publication_date": "2011-06-06",
  "id": "EU100657",
  "url": "http://www.oeegunea.eus/biltzarrak/komunikazioak/2011-06-06/21-osasun-jardunaldiak/154",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "Umetokitik kanpoko haurdunaldiaren tratamendu kontserbatzailea Gurutzetako Ospitalean (2004ko apiriletik 2010eko apirilera)\n\t\nEgileak: Iratxe VÃ¡zquez Lerma, Ainhoa Azkuenaga FernÃ¡ndez, Miren DÃadez Zapirain, Maider AndrÃ©s Arribalzaga, Santiago DÃadez LÃ¡zaro, IÃ±aki Brouard Urkiaga, Iratxe Ocerin Bengoa\n\t\nGurutzetako Ospitalea - Obstetrizia eta Ginekologiako Zerbitzua\n\t\n\t\n\t\nHelburuak\n\tHELBURUA\nUmetokitik kanpoko haurdunaldiaren tratamendu kontserbatzailearen efikazia eta ziurtasuna baieztatzea.\t\n\t\n\t\n\t\nMetodoak\n\tMETODOAK\nGure zerbitzuan diagnostikatutako eta tratatutako 120 umetokitatik kanpoko haurdunaldien artean, tratamenduaren aurretiko Î²-HCGren maila, metotrexatearen dosia, jarritako dosi kopurua, arrakasta eta porroten tasa, soluzio denboraren batez bestekoa eta konplikazioak aztertzen dira 2004ko apiriletik 2010eko apirilera.\t\n\t\n\t\nEmaitzak\n\tEMAITZAK\nGure kontsultara bidalitako umetokitik kanpoko 120 haurdunaldiren artean, 27 kasutan (% 22,5) tratamendu kontserbatzailea erabili zen, kontrol analitikoekin eta asteroko kontsultarekin. Hauetako 2 emakumek, kirurgia behar izan zuten sabeleko minagatik nahiz eta Î²-HCGren maila 1000mU/ml baina gutxiagokoa izan. Metotrexatoarekin tratatutako 93 kasuetatik, 35etan (%37,6) 50 mg im erabili ziren eta 58etan (%62,3) 75 mg. Hauetako 13 emakumek (,97) metotrexateko 2. dosi bat behar izan zuten; hauen artean, hasierako dosia 50 mgkoa izan zen 6 gaixorengan eta 75mgkoa 7tan. Î²-HCG batezbesteko maila metotrexatoa administratu zen egunean 3.474koa izan zen (1.600 eta 10.957 artean) 50 mgko taldean eta 6513koa (719 eta 45.279 artean) 75mgkoan.\nTratamendu kontserbatzailea erabili zen kasuetan, Î²-HCGren neurria 10.000mU/ml (14/93) baino altuagoa izan zen gaixoen % 15,05tan. Hauen artean, lau, 20.000mU/ml baino gehiagoko zifretara iritsi ziren; 14 pazienteetatik, bik bakarrik behar izan zuten kirurgia.\nTratamendu medikoaren arrakasta %86,66koa izan zen, eta kirurgia 16 kasutan erabili zen; lautan, Î²-HCG mailaren jaitsiera desegokiagatik eta 12tan sabeleko mina edota ezegonkortasun hemodinamikoagatik.\nSendatzeko behar izan zuten denboraren batez bestekoa 32 egun (7 eta 76 artean) izan zen. Lotutako konplikazioek ospitaleratzea behar izan zuten: minagatik (3 kasutan), sintoma gastrikoengatik (3 kasutan) eta tronpan azaldutako hematoma batengatik, bakarrik desagertu zena.\t\n\t\n\t\n\t\n\t\nOndorioak\n\tONDORIOAK\nUmetokitik kanpoko haurdunaldien tratamendu kontserbatzailea lehenengo aukera da aukeratutako kasuetan, morbilitate eta heriotza gutxiago lotuta daukalako, kostu txikiagoa duelako eta tronpa babes daitekeelako."
}