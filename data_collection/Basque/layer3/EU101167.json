{
  "authors": [
    {
      "author": "Egileak: J.M. Gandarias "
    },
    {
      "author": " A. Irazusta "
    },
    {
      "author": " N. Saitua "
    },
    {
      "author": " J. Irazusta "
    },
    {
      "author": " D. Artola "
    },
    {
      "author": " L. Casis "
    }
  ],
  "doi": "",
  "publication_date": "1998-04-24",
  "id": "EU101167",
  "url": "http://www.oeegunea.eus/biltzarrak/komunikazioak/1998-04-24/08-osasun-jardunaldiak/694",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "5.5 Peptidasa zitosolikoen funtzioa garunaren garapenean\n\t\nEgileak: J.M. Gandarias , A. Irazusta , N. Saitua , J. Irazusta , D. Artola , L. Casis \n\t\n0\n\t\n\t\n\t\nSarrera\n\t\n\tNeuropeptidoak garunean funtzio neurotransmisorea edota neuromoduladorea duten molekulak dira. Bere funtzioa, gehienetan, mintz plasmatikoan dauden hartzaileei lotuz egiten dute eta informazioa zelula barrura bigarren mezularien sisteadmen bidez eramaten dute. Neuropeptidoen jarduera erregulatzeko mintz plasmatikoko hainbat peptidasek peptidoen hidrolisia katalizatzen du.\n\tGaratzen ari den nerbio sistemak ezaugarri bereziak ditu. Adibidez, garatugabeko nerbio sisteman neuropeptidoen ekintza ez da gehienetan sinaptikoki gertatzen baizik eta garapenean molekula hauek, ekintza parakrino edota autokrinoen bidez, hazkuntzaren faktore erregulatzaile gisa eragin dezakete eta molekula hauetarako mintz-hartzaile asko barnezelularrak dira. Aminopeptidasek n-muturretik neuroadpeptidoak hidrolizatu eta hauen ekintza amaitzen dute. Entzima hauen artean zen- baitek gune sinaptikoan ekintza dute eta peptidoak zelulatik askatu ondoren apurtzen dituzte. Aldiz, beste batzuk zelula barneko organuluetan eta zitosolean kokaturik daude.\n\t\n\t\n\t\nHelburuak\n\t\n\tLan honen helburua da zelula barneko eta kanpoko aminopeptidasek garunaren garapenean duten ekintza jakitea.\n\t\n\t\n\t\n\t\nMetodoak\n\t\n\tIkerketa egiteko adin ezberdinetako arratoiak hartu ditugu (jaiotzaren aurreko egunetik hiru hilabetetara). Arratoiak anestesiatu ondoren, garuna atera eta homogenizatzen zen. Homogenizatuari zentrifugazio selektiboak egiten genizkion, horrela zatiki azpizelular ezberdinak ateraz. Zatikiak ondorengoak ziren: sinaptosomikoa (amaiera sinaptikoez osatutako egitura), mitokondriala, mikrosomala, zitosolikoa, nuklearra eta mielinikoa. Aktibitate aminopeptidasikoa substratu fluorogenikoak erabiliz neurtu zen. Hain zuzen ere TRH apurtzen duen aminopeptidasa piroglutamato-β-naftilamida erabiliz eta entzefalina apurtzen duen aminopeptidasa tirosina- β-naftilamida erabiliz.\n\t\n\t\n\t\nEmaitzak\n\t\n\t\n\tIkerketa hauek erakutsi dute zelula barneko aminopeptidasen aldaketa dagoela bizitzaren lehen 15 egunetan, hau da, garunean dendriten eta axoien garapena gertatzen denean. Zatiki zelular bakoitzean garapena aldagarria da. Zelulaz kanpoko aminopeptidasetan ez da aldaketarik gertatzen. Emaitza hauek iradokitzen digute zelula barneko peptidasek garunaren garapenaren erregulazioan parte hartu dezaketela."
}