{
  "authors": [
    {
      "author": "Egileak: JJ Urrejola "
    },
    {
      "author": " R Larrazabal "
    },
    {
      "author": " JM Arana "
    }
  ],
  "doi": "",
  "publication_date": "2007-11-16",
  "id": "EU100918",
  "url": "http://www.oeegunea.eus/biltzarrak/komunikazioak/2007-11-16/17-osasun-jardunaldiak/291",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "BELAUNEKO PROTESIETAN MOBILIZAZIO GOIZTIARRA EPIDURALA ERABILIZ\n\t\nEgileak: JJ Urrejola , R Larrazabal , JM Arana \n\t\nANESTESIA ETA BIZKORTZE ZERBITZUA, DEBA GARAIKO OSPITALEA\n\t\n\t\n\t\nSarrera\n\tSARRERA\nBelauneko protesietako ebakuntzetan oso garrantzitsua da mobilizazio goiztiarra eta hori lortzeko mina egoki kontrolatu behar denez, epidurala lagungarria da.\t\n\t\n\t\nHelburuak\n\tHELBURUA\nEpiduralaren bidez mina kontrolatzea eta horrela lehenengo 24 orduetan belaunaren mobilizazioa hastea, horrekin gaixoak ohean egon behar duen denbora gutxitzen dugu eta ondorioz sendatzea bizkortzen dugu.\t\n\t\n\t\n\t\nMetodoak\n\tMETODOA\nBelauneko protesiko ebakuntza egindako 52 gaixori epidurala ipini genien; horietatik 36 emakumeak ziren eta 16 gizonezkoak, denak ere 62-83 urtera bitartekoak eta ez zuten eragozpen edo kontraindikaziorik (koagulazio normala, ez zuten infekzio sistemikorik, ezta epidurala eragozteko beste edozein gaixotasun ere).\nEpidurala L2-3 edota L3-4 bizkarrezurreko tarteetan ipini genuen, betiere asepsia-neurriak hartuz eta kontuan edukiz anestesia odol sistemikoan eta intraduralki ez sartzeko prebentzio-neurriak.\nEbakuntza ondoren lebobupibakaina % 0,125eko perfusioan jartzen genien, 8 ml orduko abiaduran eta gero hurrengo 48 orduetan mina kontrolatzen genien eskala baten bidez (0tik 10era).\t\n\t\n\t\nEmaitzak\n\tEMAITZAK\nMinaren kontrol egokia lortu dugu, % 97ak hirutik beherako mina izan duenez.\nMobilizazioak traumatologoak erabaki duenean hasi dira,94an minik barik.\nEz dugu eduki arazo garrantzitsurik, ez baita egon hematoma edota infekzio epiduralik.\t\n\t\n\t\n\t\n\t\nOndorioak\n\tONDORIOAK\nBelauneko protesietan anestesia epidurala egokia da mina kontrolatzeko, mobilizazio goiztiarra lortuz eta horrela gaixoa arinago mugitu eta etxera joan daiteke.\nHonen ondorioz tronbosi gutxiago eta arazo sozial gutxiago daude eta bide batez, berrospitaleratzeagatiko gastu ekonomikoak murriz daitezke."
}