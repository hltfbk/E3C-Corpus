{
  "authors": [
    {
      "author": "Egileak: E Ibarrola "
    },
    {
      "author": " MJ SÃ¡nchez "
    },
    {
      "author": " AC DÃadez "
    },
    {
      "author": " E Montial "
    }
  ],
  "doi": "",
  "publication_date": "2007-11-16",
  "id": "EU100913",
  "url": "http://www.oeegunea.eus/biltzarrak/komunikazioak/2007-11-16/17-osasun-jardunaldiak/282",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "ERIZAINA BELAUNEKO PROTESIKO EBAKUNTZA IZAN DUTEN PAZIENTEEN HEZITZAILE\n\t\nEgileak: E Ibarrola , MJ SÃ¡nchez , AC DÃadez , E Montial \n\t\nTRAUMATOLOGIA ZERBITZUA, TXAGORRITXU OSPITALEA\n\t\n\t\n\t\nSarrera\n\tSARRERA\n2006. urtean Txagorritxu ospitalean belauneko protesiko 146 ebakuntza egin ziren. Urte horretan, belauneko protesiko ebakuntza izan zuten pazienteei irakatsi behar zitzaizkien ariketei buruzko zalantzak agertu ziren, traumatologiako unitatean bildu ziren erizain berrien artean. Honekin batera pazienteek informazio gehiagoren eskaera egin zuten; horregatik guztiagatik lan hau egiteko beharra sortu zen.\t\n\t\n\t\nHelburuak\n\tHELBURUAK\nBelauneko protesiaren prozesuan egin behar diren ariketei buruz erizainek zeukaten ezagupen-maila ezagutu/ baloratu. Belauneko protesiaren prozesuan egin behar diren ariketei buruzko irizpideak batu, belauneko protesiko ebakuntza izan duten pazienteentzat informazio-plana egiteko pazienteei emateko irudi-gida batekin.\t\n\t\n\t\n\t\nMetodoak\n\tMETODOAK\nLan-taldea eratu.Txagorritxuko traumatologia-unitatean lan egiten zuten erizainen artean borondatezko eta bakoitzak berea betetzeko kuestionario bat egin, inkesta pilotu baten bidez balioztatua, belauneko protesiaren prozesuan egin behar diren ariketei buruzko ezagupenak neurtzeko. Ebidentziak bilatu bibliografia bidez eta traumatologoei eta errehabilitazio-zerbitzuan lan egiten zuten fisioterapeutei kontsulta egin. Belauneko protesiaren prozesuan egin beharreko ariketei\nburuzko irudi-gida bat egin.\t\n\t\n\t\nEmaitzak\n\tEMAITZAK\nNahiz eta erizainen % 46k belauneko protesiaren prozesuan egin beharreko ariketei buruzko ezagupen nahikoa zuela pentsatu, % 100ek uste zuen beharrezkoa izango zatekeela ariketa hauei buruzko irudi-gida bat izatea. Inkestaren arabera zailtasunak honako hauek ziren: konplikazioak daudenean zer egin, noiz\ntolestu daiteke belauna eta ariketak egiteko maiztasuna. Ariketa hauei buruzko informazio-gida bat egin.\t\n\t\n\t\n\t\n\t\nOndorioak\n\tONDORIOAK\nGida honek erizainengan eta pazienteengan daukan eragina neurtzeko beharra dago. Zerbitzu bakoitzean osasun-hezkuntzan berariazko prestakuntza jarraitua beharrezkoa da. Prozesu bakoitzeko osasun-heziketan berariazko gidak beharrezkoak dira, batez ere erizainen lan-mugikortasunagatik, pazienteei informazio egokia eta zehatza ematea ziurtatzeko."
}