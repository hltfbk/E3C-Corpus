{
  "authors": {
    "author": "Fern√°ndez Ormazabal, Mikel"
  },
  "doi": "",
  "publication_date": "2019-01-15",
  "id": "EU100304",
  "url": "https://addi.ehu.es/handle/10810/30839",
  "source": "University of the Basque Country",
  "source_url": "https://addi.ehu.es/",
  "licence": "CC-BY-NC",
  "language": "eu",
  "type": "other",
  "description": "Abstracts of Dissertations of Medicine",
  "text": "[EUS] Giltzadura edo artikulazio kaltetuen aldaketa protesikoa urtero ehunaka mila pertsonarentzat mesedegarri den prozedura da. Hala, prozedura honen erabilerak gora egitearekin batera, konplikazioen tasa ere handituz joan da, hauen artean larrienetarikoa protesi infekzioa delarik. \r\n\r\nGaur egungo praktika klinikoan Etxeko Ospitalizazio Zerbitzuen bidez aplikaturiko Etxeko Ospitalizazioko Zainbarneko Antibioterapia (OPAT, ingelesez) giltzadura protesietako infekzioen maneiuan gero eta gehiago erabiltzen den aukera bat izan arren, gutxi dira literatura zientifikoan bere segurtasun eta bideragarritasuna aztertu dituzten lanak.\r\n\r\nArlo horretan sakontzeko asmoarekin lan honetan Donostiako Unibertsitate Ospitalean 2012/01/01etik 2016/12/31ra bitarte artatu diren giltzaduretako infekzio protesikoen 255 kasu aztertu dira. Kasu hauen artean EOZ bidezko alta jaso duten pazienteetan zentratu da lana, helburua giltzaduretako infekzio protesikoen kudeaketan EOZ bidez aplikaturiko OPATak zein eragin izan duen ikustea izanik."
}