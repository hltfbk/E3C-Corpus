{
  "authors": [
    {
      "author": "Egileak: IÃ±aki PeÃ±a Bandres"
    },
    {
      "author": " Jose Luis Hernandez Indurain"
    },
    {
      "author": " Luis Martin Verdes"
    },
    {
      "author": " Edurne BikuÃ±a Ugarte"
    },
    {
      "author": " Martin Aperribai Ulazia"
    }
  ],
  "doi": "",
  "publication_date": "2008-10-03",
  "id": "EU100810",
  "url": "http://www.oeegunea.eus/biltzarrak/komunikazioak/2008-10-03/18-osasun-jardunaldiak/166",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.2 Tuberkulosiaren azken datuak gipuzkoan eta debagoienean\n\t\nEgileak: IÃ±aki PeÃ±a Bandres, Jose Luis Hernandez Indurain, Luis Martin Verdes, Edurne BikuÃ±a Ugarte, Martin Aperribai Ulazia\n\t\nDebagoienako Ospitalea - Barne-Medikuntza; Gipuzkoako Mendebalde Eskualdea - TBKren kasuen kudeatzailea; Debagoienako Ospitalea - Erradiologia\n\t\n\t\n\t\nSarrera\n\t\n\tSARRERA Tuberkulosiak (TBK) gero eta intzidentzia handiagoa dauka herrialde garatuetan azken urteotan, munduko beste herrialde batzuekin konparatuz gero arazo txikiagoa bada ere. Euskal Herrian ere hauxe ikusten ari gara, eta gure lantokia den Debagoienako eskualdea Gipuzkoaren barruan kasu gehien daukatenetakoa da.\n\t\n\t\n\t\nHelburuak\n\t\n\tHELBURUAK Komunikazio honekin azken urteotako datuak aurkeztu nahi ditugu, hausnarketarako eramandakoak: Alde batetik, osasun sistema publikoaren barruan gero eta koordinazio handiagoa dago diagnostikoa eta tratamendua egin ahal izateko, eta bestetik azaltzeko erraz ez diren faktoreengatik intzidentzia ez da nahi beste jaisten.\n\t\n\t\n\t\n\t\nMetodoak\n\t\n\tMETODOAK Gipuzkoan Tuberkulosia Kontrolatzeko Programak emandako informazioa miatu eta datu orokorrak eta eskualdekoak aztertu ditugu.\n\t\n\t\n\t\nEmaitzak\n\t\n\tEMAITZAK Gipuzkoan TBKren intzidentzia jaitsi egin da etengabean 1997tik 2005 arte, baina 2006an gorakada txikia eduki izan dugu, 2007an berriro jaitsiz. Bestela, gaixo baziliferoen intzidentzia jaitsi egin da 1998tik. Iaz tabakismoa eta gaixotasuna duen pertsona batekiko harremana izan dira arrisku faktorerik sarrienak, gaixoen %1,6a GIBek ere kutsatuta zeuden eta %9,4a soilik espainiar estatutik at jaiotakoak ziren. Diagnostikoan, QF hasi gara erabiltzen 2006tik. Gaixoen arrisku kontaktua gero eta gehiago antzematen ari dira azken urteotan, eta horien guztien %25ak inguru tratamenduak (TILT) hartu du. Debagoienako eskualdea (Arrasate, Bergara, Oñati eta abar) kasu gehien eduki duen bigarrena izan da 5 aldiz azken 7 urteotan probintziaren barruan.\n\t\n\t\n\t\n\t\n\t\nOndorioak\n\t\n\tONDORIOAK Munduko beste herrialde batzuk dauzkaten intzidentzia altuetatik urrun egon arren, espainiar estatua Europako estatu gehienen tasatik gora dago oraindik. EAEren barruan, Gipuzkoa da tasarik altuena daukana, eta probintziaren barruan Debagoienak du bigarren altuena."
}