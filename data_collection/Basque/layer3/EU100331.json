{
  "authors": [
    {
      "author": "Egileak: MIREN ALTUNA AZKARGORTA"
    },
    {
      "author": " JUAN TIMIRAOS FERNANDEZ"
    },
    {
      "author": " NAROA ARENAZA BASTERRECHEA"
    },
    {
      "author": " JON SEGUROLA OLAIZOLA"
    }
  ],
  "doi": "",
  "publication_date": "2019-05-08",
  "id": "EU100331",
  "url": "http://www.oeegunea.eus/biltzarrak/komunikazioak/2019-05-08/29-osasun-biltzarra/775",
  "source": "Osasungoa Euskalduntzeko Erakundea",
  "source_url": "http://www.oeegunea.eus",
  "licence": "CC-BY-NC",
  "language": "eu",
  "type": "other",
  "description": "Annual conference of medicine",
  "text": "4.3 Iktus iskemikoaren tratamentu akutua tronbektomia mekanikoa erabiliz\n\t\nEgileak: MIREN ALTUNA AZKARGORTA, JUAN TIMIRAOS FERNANDEZ, NAROA ARENAZA BASTERRECHEA, JON SEGUROLA OLAIZOLA\n\t\n0\n\t\n\t\n\t\nSarrera\n\t\n\tIktus iskemikoa gaixotasun larri eta ohikoa da. Diagnostiko goiztiarrak odol-fluxua berrezarriko duen tratamentua ahalbidetzen du, bai fibrinolitikoa zain barnean administratuz zein tronbektomia mekanikoa eginez, eta horrela, gaixoen bizi-itxaropena zein bizi-kalitatea hobetuz.\n\t\n\t\n\t\nHelburuak\n\t\n\tGure Ospitalean tronbektomia mekaniko bidez tratatutako iktus iskemikoekin izandako esperientziaren berri ematea, horretarako, gure gaixoen ezaugarri klinikoak, heriotza-tasa eta iktusaren aurreko eta ondorengo bizi-kalitatea aztertuz.\n\t\n\t\n\t\n\t\nMetodoak\n\t\n\t2015eko martxoa eta 2018ko iraila bitartean Arabako Unibertsitate Ospitalean tronbektomia mekanikoa erabiliz tratatutako iktus iskemikoak aztertu ditugu: zerbitzuko zein ospitaleko datu-basea erabili dugu eta gaixoei galdeketa espezifiko bat egin diegu.\n\t\n\t\n\t\nEmaitzak\n\t\n\tGure lagina 137 gaixoz osatuta dago: 67 emakumez (a048,6) eta 70 gizonez (a050,7). 71,50 urte da batez besteko adina (27-97 urte). Kasuen a052,6 bihotzeko enbolia baten ondorioz gertatutakoa da. NIHSS eskalan (iktusaren larritasun klinikoa zehazteko eskala), batez besteko puntuazioa 15,41ekoa da (10 puntutik gorako iktusak –larriak– gure laginean a078,52 dira).\n\tTronbektomia mekaniko bidez tratatutako gaixoen a085,6ren kasuan, odol-fluxua berrezartzea lortu da.\n\t36 gaixo hil dira (a026,28), gehienak iktusa jasan eta lehen hilabetean.\n\tLagineko gaixoen a095,6 erabat independentea da iktusa jasateko momentuan; ospitaletik ateratzean, aldiz, a056,1.\n\t3 hilabete edo gehiago igaro ostean: gaixoen a066 gai da bere kabuz janzteko eta garbitzeko, eta a086 etxean bakarrik ibiltzeko gai da. Alderantziz, gaixoen a044k bere etxeko ardurak gutxitu behar izan ditu, eta a040 ariketa fisikoa egitean, harreman sozialetan edo hobbietan ere okerrago aritu dira.\n\tEpe mugatu batez bada ere, sintoma afektibo-konduktualak sufritzen dituzte gure gaixoen a050ek, gehienbat, tristura eta suminkortasuna, baina baita ere apatia, gogogabetasun edo geldotasun bezala ulertuta (gaixoen a042k ). Neke patologikoa ere ohikoa da, gaixoen a050ek duelarik. Kognitiboki ere, beherakada nabaritu izan da kasuen a044an.\n\t\n\t\n\t\n\t\n\t\nOndorioak\n\t\n\tIktus iskemikoak eragin zuzena du gaixoen bizi-kalitatean. Tratamendua ez da mugatu behar gaixoaren adinarengatik. Tronbektomia mekanikoa teknika ziurra eta eraginkorra da, gaixoak ongi hautatzen badira.\n\tIktusaren ondorioak mugikortasuna okertzera soilik mugatzea akats bat da. Sintoma kognitibo-konduktualak ere oso garrantzitsuak dira."
}