{
  "authors": [
    {
      "author": "NO"
    },
    {
      "author": "AUTHOR"
    }
  ],
  "doi": "",
  "publication_date": "2014-04-30",
  "id": "EU100139",
  "url": "https://docenciabasurto.osakidetza.net/mod/page/view.php?id=226",
  "source": "SAIO-KLINIKOAK",
  "source_url": "https://docenciabasurto.osakidetza.net",
  "licence": "eu",
  "language": "eu",
  "type": "journal",
  "description": "",
  "text": "KONTSULTARAKO ARRAZOIA:\n\n67 urteko gizonezkoa anbulategiko ORL kontsultara dator, ezkerreko sudur zulotik errinorrea urtsu jarraia 3 hilabetetan zehar izateagatik.\n\nEz du bestelako sintomarik ezta sintomekin erlazionaturiko aurrekari berezirik.\n\n\n\nAURREKARI PERTSONALAK:\n\n67 urteko gizonezkoa\n\nEz du alergia ezagunik\n\nHipertentsioa\n\nDiabetes mellitus ez-intsulina menpekoa\n\nHiperkolesterolemia\n\nProstatako hiperplasia\n\nErrinitis alergikoa\n\n\n\nOhiko tratamendua: candesartan, metformina, simvastatina, esomeprazol, lormetazepam\n\n\n\nORL mailako MIAKETA:\n\nBuru eta lepoa: normala\n\nAhoa eta orofaringea: normala\n\nAurreko errinoskopia: normala\n\n\n\nFROGA OSAGARRIAK:\n\nSinuetako ordenagailuzko tomografia (OT): erretentzio kisteak sinu maxilarretan, sudur-trenkadaren desbideratze arina eta korneteen hipertrofia. Gainontzekoa: normala.\n\nMiaketa hau ez da likido zefalorrakideoaren fistula baztertzeko baliogarria.\n\n\n\nBeta traza (sudur isuariaren analisia): 42.9 (positiboa)\n\n\n\nSUSMO DIAGNOSTIKOA:\n\nAurreko garun-hobiko LZR-zko fistulak eraginiko errinolikuorrea."
}