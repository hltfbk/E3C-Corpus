{
  "authors": [
    {
      "author": "Frago"
    },
    {
      "author": "Marti"
    },
    {
      "author": "Biku√±a"
    },
    {
      "author": "Iturzaeta"
    },
    {
      "author": "Lasa"
    },
    {
      "author": "Leizaola"
    },
    {
      "author": "Zurutuza"
    },
    {
      "author": "Labirua-Iturburu"
    },
    {
      "author": "Alonso"
    }
  ],
  "doi": "",
  "publication_date": "2015-04-28",
  "id": "EU100099",
  "url": "http://www.oeegunea.eus/biltzarrak/komunikazioak/2015-04-18/25-osasun-biltzarra/540",
  "source": "Osasungoa Euskalduntzeko Erakundea",
  "source_url": "http://www.oeegunea.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "Lehen kasua traumatologiako kontsultan ikusten zuten 63 urteko emakume diabetikoa da, eskumako sorbaldako minagatik. Erresonantzian artikulazio-isuria ikusten zen eta besapeko gongoil ugari. Gure kontsultan eskatutako eskanerrean adenopatia anitzak aurkitu ziren besape eta lepauztai gainean, besahezur inguruan bildumak eta birikak normal, artritis infekziosoarekin bateragarria. Artrozentesiaren bidez lortutako likido sinobialean Mycobacterium tuberculosis complex bereiztu zuten.\n\nBi kasuetan tuberkulostatikoak hasi genituen isoniazida, rifampizina, pirazinamida eta etambutolarekin. Beranduago, PCR-an M. bovis zela bereiztu zen. Hortaz, tratamendua osotu genuen bi hilabetez eta gero 7 hilabete isoniazida eta rifampizinarekin."
}