{
  "authors": [
    {
      "author": "Bengoetxea"
    }
  ],
  "doi": "",
  "publication_date": "2016-09-30",
  "id": "EU100163",
  "url": "https://docenciabasurto.osakidetza.net/pluginfile.php/6142/mod_resource/content/4/Kirurgia%20Generala%20saio%20orokorra%20iraila_2016%20EUSK.pdf",
  "source": "SAIO-KLINIKOAK",
  "source_url": "https://docenciabasurto.osakidetza.net",
  "licence": "eu",
  "language": "eu",
  "type": "journal",
  "description": "",
  "text": "KONTSULTA ARRAZOIA\n62 urteko gizona, Basurtuko Larrialdietako zerbitzura dator heste-butxadura adierazten duten sintoma eta zeinuekin.\n\nAURREKARI PERTSONALAK:\n-Medikamentuei Alergia Ezagunik Ez\n-Ohitura toxiko aktiborik Ez\n-Tratamendu farmakologikoa HTA eta Dislipemia kontrolatzeko.\n-Bihotz-Iskemia. Azpiko Miokardio Infartu Akutua 2009an. Stent koronario baten kokapena eta arteria-kateterismoa eginak.\n-Ebakuntza 2007an, paraparesia espastiko bezala aurkeztu zen bizkar muin dortsaleko Fistula arteriobenoso dural batengatik. Odol hodi perforantearen sarrera puntuko hemilaminektomia egin zitzaion.\n-Prostata-hiperplasia.\n-Ohiko tratamendua: Ranitidina, atenolol, ramipril, adiro, ezetimiba/simvastatina, tamsulosina.\n\nORAINGO GAIXOTASUNA:\nPazientea larrialdietara etorri zen heste-butxadura susmo batengatik (botaka, sabel puztua, erritmo intestinalaren arazoak).\nMiaketa fisikoan deigarria zen sabel puztua, peritoneoaren irritazio zeinurik gabe eta masa, megalia edota herniarik gabe.\nOndestearen miaketa: prostata gogortua eta gorozkirik gabeko ondestea aurkitu ziren. Ez zen bestelako masarik ukitzen.\nLarrialdietako ohiko analitika eta erradiografia sinpleak egin zitzaizkion. Heste mehearen dilatazioa izan zen aurkikuntzarik nabarmenena besteak beste.\nSabeleko tomografia urgentea egin zitzaion tratamendu kirurgikoa behar zezakeen patologia deskartazeko. Hala ere ez zen nahikoa izan sintoma hauen arrazoia argitzeko."
}