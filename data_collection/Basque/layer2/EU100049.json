{
  "authors": [
    {
      "author": "Pineda"
    },
    {
      "author": "Mendiguren"
    }
  ],
  "doi": "",
  "publication_date": "2020-04-27",
  "id": "EU100049",
  "url": "https://ikasmaterialak.ehu.eus/medikuntza/medikamentuak-arrazoiz",
  "source": "Medikamentuak arrazoiz preskribatzen",
  "source_url": "https://ikasmaterialak.ehu.eus/",
  "licence": "CC-BY",
  "language": "eu",
  "type": "journal",
  "description": "",
  "text": "Miguel mendizalea da eta 61 urte ditu.\nAspalditik ibili da mendi-taldearekin, baina azken bi urteotan gehiago kostatzen zaio.\nNormalki ez du arazorik nabaritzen, baina aldapa maldatsuak igo behar dituenean arnasa falta zaio (disnea) eta palpitazioak agertzen zaizkio.\nBere laguna medikua da, eta azterketa egitea komeni zaiola esaten dio.\nZure kontsultara jo du.\nAzterketa fisikoaz aparte, hiru proba eskatu dizkiozu: elektrokardiografia, toraxeko erradiografia eta ekokardiografia.\nEkokardiografian, ezkerreko bentrikuluaren eiekzioaren frakzioa normala baino baxuagoa dela ikusten duzu (% 45).\nBihotz-gutxiegitasuna diagnostikatzen diozu; hain zuzen, NYHAren sailkapen funtzionaleko I mailakoa.\nGehiegizko pisua du, benetako obesitaterik izan gabe.\nEz du erretzen, ez dauka hipertentsio arterialik eta ez du kolesterol-maila alturik."
}