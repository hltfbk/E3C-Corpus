{
  "authors": [
    {
      "author": ""
    }
  ],
  "doi": "",
  "publication_date": "2014-MM-DD",
  "id": "EU100003",
  "url": "",
  "source": "ALTA-TXOSTENAK",
  "source_url": "https://www.euskadi.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "BARNE MEDIKUNTZA\nOSPITALERATZEKO/KONTSULTARAKO ARRAZOIA.\nBeheko gorputz-adarretako indar-galera progresiboagatik datorren 30 urteko gizonezkoa.\nALTAREN ARRAZOIA.\nErrehabilitazioko Zerbitzura lekualdatu da pazientea.\nAURREKARIAK.\nEz du alergia ezagunik.\nHaxixa erretzen du (3 zigarreta egunean).\nEz du alkoholik edaten.\nA Ig-gatiko nefropatia du. 13 urtetik proteinuria dauka eta 2003tik ez da Nefrologiako kontroletara joan.\nTratamendua: lisinopril eta losartan, baina ez ditu hartzen.\nEGUNGO HISTORIA.\nDuela sei hilabete koadro kliniko pseudogripala izan zuen, eta handik aurrera haren osasun-egoera orokorrak okerrera egin du, progresiboki.\nMuskuluetako oinazea dauka, batez ere beheko gorputz-adarretan eta lepoan.\nMin hori ez da analgesikoekin kentzen eta intentsitate ertainekoa da.\nMugimenduekin mina areagotu egiten zaio eta gauean ez du okerrera egiten.\nZangoetan inurridura sentitzen du.\nAstenia orokorra du eta ibiltzeko gaitasuna galtzen joan da progresiboki, denbora luzez zutik egoteko ezintasuna du azken hiru egun hauetan \" Larrialdietara gurpil-aulkian ekarri dute \".\nAldizkako febrikula du, patroi tipikorik gabea.\nEz du eztulik izan.\nLibratze-erritmoaren asaldua izan du: idorreria.\nSabeleko minik ez du izan eta pixa egiteko arazorik ere ez, gernu-kantitatea ez zaio gutxiagotu.\nKoadroa hasi zitzaionetik Larrialdietako Zerbitzuetan hirutan izan da eta Barne Medikuntzan ospitaleratua egon zen.\nBertan eginiko proba gehienak normalak izan ziren, garuneko eta gorputz osoko eskanerra eta elektromiograma barne. 24 orduko gernuan proteina-maila handiagotua zeukan, baina tentsiorako tratamenduarekin normalizatu egin zen.\nNeke kronikoaren sindromea diagnostikatu zioten.\nAZTERKETA FISIKOA.\nTentsio arteriala (TA) etzanda, 100/70 mm Hg; TA zutik, 75/50; bihotz-maiztasuna (BM), 66 tau/min; arnas maiztasuna (AM), 16 arnas/min; O2Sat:% 98.\nKontziente dago, orientatua, ongi hidratatua eta eupneiko.\nPerfusio ona du.\nBurua eta lepoa.\nEz dago aurkikuntza patologikorik.\nTiroide guruina ez dago handitua.\nBiriken auskultazioa.\nBiriketako murmurio normala.\nBihotzaren auskultazioa.\nErritmikoa, ez da murmuriorik entzuten.\nSabelaldea.\nBiguna eta zanpagarria.\nEz du hartzen minik haztatzean.\nEz dauka peritoneoko narritadurarik; sabel-soinu normalak.\nEz da organo-hanturarik nabaritzen, ez eta bestelako masarik ere.\nGorputz-adarrak.\nEz dago edemarik ez eta zainetako tronbosi sakonaren zeinurik ere.\nPultsu periferikoak badaude eta simetrikoak dira.\nMiaketa neurologikoa.\nKontziente eta ondo orientaturik dago.\nBikote kranialak normalak dira.\nDisartriarik ez.\nArreflexia beheko gorputz-adarretan 0/5.\nGoiko gorputz-adarretakoa 3/5.\nIndar-galera orokorra 4/5, eta beheko gorputz-adarretakoa 3/5.\nMuskuluen haztapena mingarria da oro har, baina beheko gorputz-adarretan areagotua du min-sentsazioa.\nTonu muskular gutxitua dauka.\nBabinski-ren erreflexua negatiboa da bi aldeetan.\nUkipen-sentikortasuna gutxitua du bi oinetan, mingarria; artrozinetika normala.\nPerineo-sentikortasun eza.\nOndesteko esfinterraren tonua gutxitua.\nHezur eta giltzadurak normalak.\nAzala eta mukosak normalak.\nPROBA OSAGARRIEN LABURPENA\nBIOKIMIKA, HEMOGRAMA ETA KOAGULAZIO.\nNormalak.\nSABEL ETA TORAXEKO OT. Normala.\nMIAKETA OFTALMOLOGIKOA.\nNormala.\nELEKTROKARDIOGRAMA (EKG).\nErritmo sinusala, 75 tau/min.\nHis-en balaren eskuineko adarraren blokeoa (HBESAB).\nELEKTROMIOGRAFIA (EMG).\nMiaketa neurofisiologiko normala.\nPolineuropatiaren eta miopatiaren zeinurik ez dago, dekrementu testa normala da.\nAnaia bat du Steinert-en distrofia miotonikoa duena, baina pazienteari, aldiz, ez diogu deskarga miotonikorik antzeman.\nEskuak erlaxatzeko zailtasuna duela dio, baina miaketan ez da horrelakorik ikusi.\nErresonantzia magnetiko nuklearraren (EMNren) bidezko garuneko eta bizkarrezur-muineko azterketa.\nEz da antzeman patologiarik garunean.\nMuinaren ardatzean eta zaldi-buztanean loditze-zeinuak daude eta kontrastearen atzitze patologikoa dago zaldi-buztanaren zuntzetan.\nMuin inguruko piamaterraren atzipen orokorra.\nT2 seinale hiperintentsoa duten tamaina txikiko foku anitz daude muin barnearen aurrealde eta atzealdean barreiaturik (C2-C4, C6-C7, D2, D4 eta D7).\nFokuetako batek kontrastea modu patologikoan atzitzen du.\nMeninge eta nerbio periferikoen biopsia.\nNeuropatia granulomatoso ez-nekrotizatzailea.\nEz da mikroorganismorik aurkitu PAS, Ziehl-Neelsen-en meteramina zilarraren eta Fite teknikekin.\nLikido zefalorrakideoa (LZR).\nBirusen PCR negatiboa.\nBakterio eta onddoen hazkuntza negatiboa.\nZiehl-Neelsen-en tindaketa negatiboa.\nTBKren (tuberkulosiaren) PCR negatiboa.\nTBKren hazkuntza oraindik amaitu gabe.\nZitologia.\nEz dago zelula gaiztorik.\nFluxu-zitometria.\nMieloma-zelularik ez da ageri.\nEBOLUZIOA ETA IRUZKINAK.\nMuin, meninge eta nerbio periferikoetan gaitz inflamatorio granulomatosoa aurkitu denez, neurosarkoidosia dela uste dugu, eta tratamendu esteroideoa hasi dugu: prednisona 1 ml kiloko, egunean behin.\nErantzun klinikoaren arabera, tratamendu immunodepresorea gehitzea erabakiko dugu.\nTBKren kultiboak amaitu bitartean (bi hilabete) tratamendu tuberkulostatikoa ere hartuko du.\nOspitaleratzean, gernu-euspena zela-eta, behin behineko gernu-zunda jarri diogu.\nSenda-agiria ematerakoan pazientea pixa egiteko gai da, zailtasun arinak dituen arren.\nFuntzionalki oraindik ere ez da bakarrik ibiltzeko gai eta libratzeko zailtasunak ditu.\nHori dela-eta, errehabilitazioko zerbitzura lekualdatu dugu, tratamendua bertan jarraitzeko eta eboluzio klinikoa nolakoa den ikusteko.\nDIAGNOSTIKO NAGUSIAK.\nMielomeningoerradikulopatia inflamatorio granulomatoso subakutua, neurosarkoidosia.\nParaparesia ertaina.\nZaldi-buztanaren kaltea, ondeste eta maskuriko esfinterretako lesio arina.\nGorreri neurosentsoriala.\nA Ig-gatiko nefropatia.\nHipotentsio ortostatiko mugatua.\nBehin-behineko giltzurrun-gutxiegitasun akutu mugatua, giltzurrun-ondokoa gernu-euspenarengatik.\nTRATAMENDUA.\nGatzik gabeko dieta.\nLisinopril, 5mg-ko pilula bat/24 orduz behin, gosarian.\nRifater ®, 5 pilula/24 orduz behin, baraurik.\nPiridoxina ®, 300 mg-ko pilula bat/24 orduz behin, gosarian.\nMiambutol ®, 3 pilula/24 orduz behin, baraurik.\nDacortin ®, 30 mg-ko 2 pilula eta pilula baten 2/3, 24 orduz behin, gosarian.\nIbercal D ®, 1 pilula/12 orduz behin, gosari eta afarian.\nFosamax ®, 1 pilula/astean behin: baraurik hartu behar du baso bat urekin eta hurrengo ordu erdian ezingo da etzan.\nDuphalac ®, 1-1-1 (bat gosarian, bat bazkarian, bat afarian).\nPrimperan ®, 1-1-1.\nBESTE GOMENDIO BATZUK.\nErrehabilitazioko Zerbitzura lekualdatu dugu pazientea, ibiltzeko gaitasunaren errehabilitazioa egiteko eta eboluzio klinikoa ikusteko.\nErrehabilitazioko medikuak inongo duda edo galderarik izanez gero, Barne Medikuntzako Zerbitzura deitu dezake.\nBARNE MEDIKUNTZAKO KANPO KONTSULTETARAKO HITZORDUA.\nMaiatzaren 28an, 12:45 ean, AMARA ERAIKINEKO lehenengo solairuan.\nEtorri aurretik, osasun-zentroan analisia egin behar du (analisi-eskaria alta-txosten honi atxikita dago)."
}