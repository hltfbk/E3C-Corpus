{
  "authors": [
    {
      "author": "Alvarez"
    },
    {
      "author": "Dura"
    },
    {
      "author": "Yoldi"
    },
    {
      "author": "Olaziregi"
    },
    {
      "author": "Salicio"
    },
    {
      "author": "Imirizaldu"
    }
  ],
  "doi": "",
  "publication_date": "2005-05-06",
  "id": "EU100060",
  "url": "http://www.oeegunea.eus/biltzarrak/komunikazioak/2005-05-06/15-osasun-jardunaldiak/334",
  "source": "Osasungoa Euskalduntzeko Erakundea",
  "source_url": "http://www.oeegunea.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "13 urteko gizonezkoak zenbait muskulu multzori (betazalak, ahoa, lepoa eta sorbaldak) erasaten zioten tik motoreak zeuzkan, bizpahiru urtez geroztik, bilakaera irregularrarekin. Emoziolabilitatea eta ikasketa arazoak zituen. Aurrekari familiar eta pertsonalak interesik gabe. Ez zuen farmakorik hartzen. Azterketa fisiko eta neurologiko normalak, tikak salbu. Azterketa osagarriak: hemograma, biokimika eta tiroide-hormonak, normalak; Elektrokardiograma, toraxeko erradiografia eta ekokardiograma, normalak; Elektroentzefalograma normala; ASTO (antiestreptolisina-O) 1240 UI/mL (normala<200); faringe-frotis negatiboa. Penizilina bentzatinarekiko tratamendua hasi zuen eta, ondorioz, tikak desagertu zitzaizkion eta hobera egin zuen egokitze psikosozialak.\n\nGaixoak tik motore konplexuak ageri zituen, pubertaroa hasi baino lehen. Gero aldizkako garapen kronikoa izan zuen, larriagotzeetan sintoma psikiatrikoekin lotuta; gainera infekzio estreptokozikoa izana zuen. Honela, PANDAS gaixotasunaren irizpide diagnostikoak betetzen dira."
}