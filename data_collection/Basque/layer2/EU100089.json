{
  "authors": [
    {
      "author": "Vicarregui"
    },
    {
      "author": "Zabaleta"
    },
    {
      "author": "Montiano"
    },
    {
      "author": "Salado"
    },
    {
      "author": "Garmendia"
    },
    {
      "author": "Tato"
    }
  ],
  "doi": "",
  "publication_date": "2013-05-10",
  "id": "EU100089",
  "url": "http://www.oeegunea.eus/biltzarrak/komunikazioak/2013-05-10/23-osasun-biltzarra/459",
  "source": "Osasungoa Euskalduntzeko Erakundea",
  "source_url": "http://www.oeegunea.eus/",
  "licence": "CC-BY-NC",
  "language": "eu",
  "type": "journal",
  "description": "",
  "text": "Bi haurrak bertan jaio ziren. Ez batak ez besteak ez zuen aurrekari garrantzitsurik, BCG txertoa jarrita zuten, ez zuten animaliekin kontakturik eta ez zuen bidaiarik egin azken hilabeteetan. Ez batak eta ez besteak ez zuen sintoma sistemikorik.\n\nBigarren kasua 30 hilabeteko haur batena da. Azken hilabetean eskuin azpimasailezurrean adenopatia bat zuen. Azken 24 ordutan loditu egin zitzaion eta beraz, kontsultatzea erabaki zuten gurasoek. Toraxeko erradiografia normala izan zen eta ekografian adenoflemoia ikus zitekeen. Hasieran benabarneko antibiotikoarekin tratatu genuen. Hobekuntzarik ez zegoela ikusterakoan, tuberkulosia diagnostikatzeko probak egitea erabaki genuen. Mantouxa: 10mm. OFZ: Mycobacterium Tuberculosis Complex. Tuberkulosi interferoia: positiboa. Kasu honetan ez genuen kontakturik aurkitu."
}