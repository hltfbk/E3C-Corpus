{
  "authors": [
    {
      "author": "Aurtenetxe"
    }
  ],
  "doi": "",
  "publication_date": "2016-10-24",
  "id": "EU100164",
  "url": "https://docenciabasurto.osakidetza.net/pluginfile.php/6679/mod_resource/content/5/CasoClinico%20Neumologia_Euskera_2016_EUSK.pdf",
  "source": "SAIO-KLINIKOAK",
  "source_url": "https://docenciabasurto.osakidetza.net",
  "licence": "eu",
  "language": "eu",
  "type": "journal",
  "description": "",
  "text": "59 urteko emakumea, alergiarik gabekoa, erretzaile ohia izandakoa duela bi urte. Bularreko minbiziaz diagnostikatua 2013ean, erradioterapia eta kimioterapia jaso zituena. Martxoaren 2015ean egindako kontrol probak normalak izan ziren.\n\nGure pazientea Martxoaren 2016an, Pneumologia Zerbitzuan ingresatuta egon zen aste bete, ondoeza eta sindrome orokorra aurkezteagatik. Toraxeko eskanerrak, aldebiko infiltratu albeolarrak eraskusten zituen. Ospitalaratze horretan bronkoskopia, ekokardiograma eta arnas proba funtzionalak normalak izan ziren. Analitikan azpimarratzekoa zen gibel entzimak ohiko baloreen gainetik zeudela. Behin gaixoa egonkortua, alta eman zitzaion Pneumonia Interstizial diagnostikoarekin, Gaixotasun Interstizial kontsulta monografikoan jarraipen klinikoa egiteko asmoz.\n\nHala ere, sei egunen buruan, Urgentzia Zerbitzura joan zen, oraingoan arnasestua, eztula eta sukarra aurkeztuz. Hasieran Pneumologia Zerbitzuan ingresatuta jardun bazuen ere, egun gutxietara pazientearen egoera klinikoak okerrera egin zuen fluxu altuko oxigeno gehigarria behar izanez. Ingresu horretako eskanerrean albeolo infiltratuak \"vidrio deslustrado\" antzera deskribatzen ziren, NOC pneumoniaren aurkezpen erradiologiokoarekin. Gutxira, pazientearen arnas gutxiegitasuna eta egoera kritikoa aintzat hartuz, Anestesia eta Bizkortze atalera lekualdatu zen gure gaixoa.\n\nPazientearen arnas bilakaera okerragotu zen intubazio orotrakeala eta droga basoaktiboak behar izanez, hipotentsio eta hipoperfusio periferikoa aurkeztuz. Gaixoa Apirilaren lehenengo egunean hil zen. Autopsia klinikoa eskatu zen."
}