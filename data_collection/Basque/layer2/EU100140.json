{
  "authors": [
    {
      "author": "Pesantez"
    }
  ],
  "doi": "",
  "publication_date": "2014-06-13",
  "id": "EU100140",
  "url": "https://docenciabasurto.osakidetza.net/pluginfile.php/885/mod_resource/content/1/CasoClinico_Euskera.pdf",
  "source": "SAIO-KLINIKOAK",
  "source_url": "https://docenciabasurto.osakidetza.net",
  "licence": "eu",
  "language": "eu",
  "type": "journal",
  "description": "",
  "text": "AURREKARI PERTSONALAK\n31 urteko gizonezkoa, Boliviako etorkina, bi urte egin ditu Valentziako Erkidegoan, eta hilabete batez bizi izan da EAEn gure Zerbitzuak ebaluatu aurretik.\nEz du aurrekari pertsonal mediko-kirurgiko garrantzitsurik, ez du farmako edo abusuzko drogen inolako kontsumo kronikorik, eta ez du izan toxikoekiko ingurugiro-edo lan-esposiziorik.\nORAINGO GAIXOTASUNA\nUrtebete lehenago, beste zentro batean, poliangeitis granulomatoso nekrotizatzailea mikroabszesuekin diagnostikatu zitzaion, sudurreko mukosaren biopsiaren azterlan anatomo-patologikoa egin ostean. Esan du hainbat urtetako eboluzio klinikoa izan duela, ezaugarri hauekin: sudurreko alde bietako blokeo larria, errinorrea serohematikozornetsua eta tumefakzio mingarria sudurraren puntan.\nKortikoterapia sistemikoarekin luze (hainbat hilabetetan) tratatuta, eta eboluzioa nekeza eta motela izanda, zonako otorrinolaringologiara bideratu da lehen mailako arretatik.\nOTORRINOLARINGOLOGIAKO MIAKETA ANBULATORIOA\nErrinoskopia: aurreko trenkadako zulaketa, morfologia irregularrekoa eta 1 cm-ko diametrokoa, zarakar serohematiko zornetsu itsaskor ugari, eta sudurreko bestibulitisa."
}