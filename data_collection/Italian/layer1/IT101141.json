{
  "authors": [],
  "doi": "https://doi.org/10.4081/pmc.2012.61",
  "publication_date": "2012-MM-DD",
  "id": "IT101141",
  "url": "http://pediatrmedchir.org/index.php/pmc/article/view/61",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "Bambina di 8 mesi peso 5750 gr (< 3° %ile) giunta alla nostra\nosservazione con diagnosi clinica di reflusso gastro-esofageo non\ncontrollato dalla terapia medica, ritardo di crescita, deficit protidocalorico. Non eseguita diagnosi prenatale, nata alla 41° s.g. presso\naltro centro ospedaliero, peso alla nascita 2400 gr (10 %ile); da\nsubito inappetenza, vomito e rifiuto del cibo, nutrita per le prime\ndue settimane solo per via enterale mediante s.n.g., riscontro di\ncitomegalovirosi neonatale; eseguiti alla nascita ecografia addominale, nella norma, ed rx t.d. prime vie con evidenza di reflusso\ngastro-esofageo e sospetta stenosi duodenale.\n\nAl momento del ricovero le condizioni generali erano scadute, la\nbambina si presentava ipo-distrofica, la curva di crescita era molto\nal di sotto del 3° %ile. Per un miglior inquadramento diagnostico\nabbiamo eseguito rx torace, rx t.d. prime vie, egdS, eco addome e rMn, che evidenziavano la presenza\ndi massivo reflusso gastro-esofageo, megaesofago con cardias dilatato, microgastria, atresia incompleta del corpo dello stomaco, ernia\ndiaframmatica laterale sinistra (colon).\n\nDopo aver eseguito dilatazioni endoscopiche ripetute del piccolo\norifizio tra prima e seconda camera gastrica le condizioni cliniche e nutrizionali della paziente sono migliorate con la sola alimentazione enterale.\n\nAll’età di 12 mesi, quindi, con peso di 8210 gr (3-10 %ile) abbiamo eseguito il primo intervento chirurgico: lo stomaco presentava una forma a clessidra con un setto fibro-muscolare che divideva\nuna cavità prossimale, più piccola, da una cavità distale più ampia:\nveniva eseguita asportazione della parte anteriore del tratto gastrico\nstenotico, completata con gastro-gastroanastomosi e chiusura dell’ernia diaframmatica posterolaterale sinistra (flessura splenica\ne parte del colon discendente). Al termine dell’intervento la distanza tra cardias e piloro era di 3 cm.\n\nL’esame istologico dimostrava mucosa gastrica atrofica con flogosi\ncronica, marcato edema ed incremento del connettivo del corion,\nfocale metaplasia intestinale, il tutto sovrastante un tessuto fibromuscolare. La struttura della parete gastrica dimostrava una ordinata organizzazione, tale da far escludere un evento acuto successivo\nall’embriogenesi, ma far propendere piuttosto per un evento malformativo precoce.\n\nIl follow–up clinico e strumentale ripetuto (rx prime vie ed endoscopia) per circa 3 anni dimostrava una crescita accettabile della paziente che eseguiva terapia cronica con PPi e pasti frazionati. Tuttavia era costante il riscontro di malattia da reflusso gastro-esofageo secondario, ernia iatale tipo hill 2 e microgastria,\nanche se quest’ultima in lieve miglioramento: dopo 3 anni dall’intervento la distanza tra cardias e piloro era di 5 cm.\n\nAll’età di 50 mesi con peso 17 Kg (50%ile) veniva eseguita laparoscopia operativa con riposizionamento del leS in sede sottodiaframmatica, chiusura dell’ernia iatale e fundoplicatio sec. thal al\nfine di non ridurre ulteriormente le dimensioni della camera\ngastrica.\n\nA 2 anni di follow-up clinico la crescita staturo-ponderale è ottima.\nla paziente è libera da terapia medica, e i pasti sono normali per\nquantità e frequenza. Lo studio radiologico ed endoscopico\ndimostrano un ulteriore aumento delle dimensioni dello\nstomaco con distanza tra cardias e piloro di 7 cm, in assenza di stenosi intragastriche e di recidive di ernia iatale."
}