{
  "authors": [
    {
      "author": "Greco F."
    },
    {
      "author": "Vallone A."
    },
    {
      "author": "Apuzzo G."
    },
    {
      "author": "Vallone G."
    },
    {
      "author": "Guaglianone L."
    },
    {
      "author": "Giraldi C."
    }
  ],
  "doi": "https://doi.org/10.4081/mm.2003.4246",
  "publication_date": "2003-06-30",
  "id": "IT101110",
  "source": "microbiologia medica",
  "source_url": "https://www.pagepressjournals.org/index.php/mm/",
  "licence": "CC-BY-NC",
  "language": "it",
  "url": "https://www.pagepressjournals.org/index.php/mm/article/view/4246",
  "type": "journal",
  "description": "",
  "text": "Nel luglio del 2002 abbiamo osservato una donna di 60 anni con febbre continua da 6 giorni e 5 escare localizzate a livello degli arti superiori e inferiori accompagnate da linfoadenopatia regionale. Tuttavia le condizioni generali erano buone, sia al momento della prima visita che nei giorni precedenti, e non si è manifestato esantema. La paziente aveva soggiornato in sud Africa per 20 giorni e i primi sintomi sono comparsi 6 giorni dopo il rientro in Patria. I principali esami emato chimici hanno mostrato una modesta ipertransaminasemia e un moderato incremento della VES. La diagnosi sierologica è stata effettuata mediante un test di immuno fluorescenza indiretta per la ricerca delle IgG ed IgM anti Rickettsia (Focus USA, Alifax). Il test utilizza vetrini contenenti antigeni di R. typhy e di R. rickettsii che consentono di discriminare, rispettivamente, il gruppo “Typhus Fever” da quello “Spotted Fever”, quest’ultimo comprendente anche R africae, R. akari, R. conorii, R.\naustralis, R. sibirica e altre. L' infezione verso una di queste specie induce la produzione di anticorpi verso R. rickettsii.\nIl siero in esame mostrava una positività sia per IgG (>1/256) che per IgM (>1/50) verso R. rickettsii.\nLa paziente è stata trattata con doxiciclina 100 mg due volte al giorno per 8 giorni ed è guarita non manifestando alcun segno di malattia anche nel follow up fino a 6 mesi. Il quadro clinico, le informazioni epidemiologiche, la risposta al trattamento e il risul-\ntato dell’esame siero-immunologico hanno permesso di porre diagnosi di rickettsiosi del gruppo della “Spotted Fever” probabilmente da Rickettsia africae. Agente etiologico del Tifo da zecche africano, Rickettsia africae è trasmessa."
}