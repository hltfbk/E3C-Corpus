{
  "authors": [
    {
      "author": "I. Evangelista"
    },
    {
      "author": "A. Incisore"
    },
    {
      "author": "A. Palazzuoli"
    }
  ],
  "doi": "",
  "publication_date": "2019-MM-DD",
  "id": "IT100862",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 27 anni si presenta alla nostra attenzione per insorgenza improvvisa di dolore a livello dell’emitorace destro irradiato alla spalla. In anamnesi riferiti disturbi dell’alvo con feci poco formate e occasionale riscontro di muco e sangue da un anno. Agli esami ematochimici: incremento di PCR e VES, severa anemia microcitica ipocromica (Hb 6,5 g/dl), leucocitosi neutrofila, piastrinosi, aumento del D-dimero, ipoferritinemia. All’esame obiettivo del torace: MV ridotto al campo medio di destra, praticamente abolito in sede basale bilateralmente; all’ EGA alcalosi respiratoria; all’ECG tachicardia sinusale con blocco incompleto di branca destra. Veniva pertanto effettuata TC torace che mostrava quadro di embolia polmonare. Negativo il doppler artero-venoso degli arti inferiori. Ecocardiografia nei limiti. Per positività del sangue occulto fecale e della calprotectina fecale veniva praticata EGDS risultata negativa e colonscopia che diagnosticava rettocolite ulcerosa acuta estesa a tutto il colon. Uno screening per patologie trombofiliche risultava positivo per mutazione in eterozigosi del gene dell’enzima MTHFR e in omozigosi del polimorfismo 5G/4G del promotore del gene PAI. In relazione al riscontro di elevati valori di anticorpi anti-muscolo liscio, nel sospetto di colangite sclerosante primitiva, veniva inoltre effettuata Colangio-RM risultata negativa. ll paziente veniva sottoposto ad emotrasfusione, a terapia con warfarin, mesalazina e ferro. Le condizioni generali sono progressivamente migliorate con stabilizzazione dei valori di emoglobina ed il paziente è stato pertanto dimesso. Ad un mese dalla dimissione nella norma i valori di emoglobina con normalizzazione della piastrinosi. Continua tutt’ora la terapia con mesalazina e con warfarin."
}