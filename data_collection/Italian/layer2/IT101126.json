{
  "authors": [
    {
      "author": "S. Nisticò"
    },
    {
      "author": "R.A. Leone"
    },
    {
      "author": "P. Minchella"
    },
    {
      "author": "G.I. Potente"
    },
    {
      "author": "A. Borelli"
    },
    {
      "author": "V. Caruso"
    },
    {
      "author": "D. Caruso"
    },
    {
      "author": "M. Camerino"
    },
    {
      "author": "M.I. Carlei"
    },
    {
      "author": "C. Folino"
    },
    {
      "author": "M. Piccoli"
    },
    {
      "author": "A. Nicolazzo"
    },
    {
      "author": "G. Berardelli"
    },
    {
      "author": "A. Petronio"
    },
    {
      "author": "A. Luciano"
    }
  ],
  "doi": "https://doi.org/10.4081/mm.2006.3196",
  "publication_date": "2006-09-30",
  "id": "IT101126",
  "source": "microbiologia medica",
  "source_url": "https://www.pagepressjournals.org/index.php/mm/",
  "licence": "CC-BY-NC",
  "language": "it",
  "url": "https://www.pagepressjournals.org/index.php/mm/article/view/3196",
  "type": "journal",
  "description": "",
  "text": "Paziente giunta in P.S. oculistico dell'Ospedale Oftalmico di Torino per alterazioni del visus. Viene posta diagnosi di vitreite dell'occhio sx. L'anamnesi patologica segnala presenza di linfoma non Hodgkin diffuso B di grandi cellule stadio IA diagnosticato da circa un anno. La paziente è stata sottoposta a chemioterapia R.CHOP. All'ecografia oculare si riscontrano disomogeneità vitreali dell'occhio sx.\nL'esame fluorangiografico segnala un focolaio di corioretinite attivo fortemente suggestivo di lesione toxoplasmica.\nGli esami sierologici per la toxoplasmosi danno i seguenti risultati: IgG negative (Bio Merieux Vidas), IgM 1,33 (positive > 0,65) (Bio Merieux Vidas), Ig Totali in immunofluorescenza indiretta < 10 UI/ml (negative). Per confermare la specificità delle IgM in Elfa viene eseguito il test IgM ISAGA = 6 (positività dubbia).\nPossibili interpretazioni:\n1. quadro sierologico di toxoplasmosi atipico a causa della neoplasia\n2. quadro sierologico non significativo.\nIl centro di parassitologia dell'Hopital de la Croix Rousse di Lione, col quale collaboriamo da anni, ci segnala come più probabile un quadro di toxoplasmosi atipico.\nSulla base del quadro fluorangiografico fortemente suggestivo di lesione da toxoplasma la paziente viene trattata con Trimetoprim sulfametossazolo e con Betametasone fosfato disodico. Si decide di ricontrollare il quadro sierologico dopo un mese. Questi i rusultati: IgG negative, IgM 1,71, IgM ISAGA 12 (positività massima), Ig Totali in immunofluorescenza indiretta dubbie / debole positività. La netta positivizzazione delle IgM ISAGA e una debole positività in IFI, associate ad un miglioramento in seguito a terapia confermano la diagnosi di focolaio di corioretinite toxoplasmico con sierologia atipica causata dalla neoplasia di base. Un pannello di esami sierologici di I e II livello, un dialogo costruttivo fra colleghi di branche diverse e la collaborazione con altri centri di riferimento europei permette una diagnosi corretta."
}