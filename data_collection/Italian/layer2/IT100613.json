{
  "authors": [
    {
      "author": "Asti A"
    },
    {
      "author": "Tirelli P"
    },
    {
      "author": "Maresca G"
    },
    {
      "author": "Perrone GF"
    },
    {
      "author": "Nardi S"
    },
    {
      "author": "D’Alessandro A"
    },
    {
      "author": "D’Alessandro G"
    }
  ],
  "doi": "",
  "publication_date": "2016-MM-DD",
  "id": "IT100613",
  "url": "https://www.italjmed.org/index.php/ijm/article/download/itjm.2016.s1/857/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente femmina di 33 anni (DCM) si ricovera per febbre persistente da oltre 20 giorni: a domicilio aveva praticato terapia con ceftriaxone 1 g/die i.m. per 10 giorni e, successivamente, claritromicina 500 mg x 2/die per altri 10 giorni senza defervescenza In reparto l’e.o. evidenzia una marcata epatosplenomegalia, gli esami di laboratorio mostrano una lieve ipertransaminasemia (GOT=82 U/L; GPT=93 U/L), ma soprattutto una leucopenia (2.200/mmc con N=50% L=41%) e piastrinopenia (88.000/mmc) ed elevazione degli indici di infiammazione (VES=86, PCR=5,80 mg/dL). Nella norma risultano l’ECG e la Rx torace. Nei primi giorni del ricovero la temperatura corporea raggiunge anche punte di 40°C: le emocolture praticate, però, risultano sempre negative così come l’urinocoltura, mentre un’ecografia addominale conferma l’epatosplenomegalia in assenza di linfadenopatie patologiche. La paziente inizia terapia antibiotica con linezolid 600 mg x 2+amikacina 500 mg x 2 e.v. che non determinerà sfebbramento. Pratica una TAC total body con mdc che esclude linfadenopatie patologiche, masse o raccolte ascessuali; risultano altresì nella norma anche la sierodiagnosi di Vidal-Wright, il mono-test, il dosaggio degli ANA e AMA e i markers dell’epatite. In quinta giornata pratica un aspirato midollare conclusivo per “assenza di atipie nella serie granuloblastica con presenza di linfociti maturi (8%)”. In ottava giornata giunge il risultato degli anticorpi anti-Leishmania che risulta positivo (1:640); pertanto la paziente viene trasferita in reparto di malattie infettive dove viene impostata terapia con preparati antimoniali e.v. per circa 4 settimane con risoluzione della sintomatologia."
}