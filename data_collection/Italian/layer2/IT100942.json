{
  "authors": [
    {
      "author": "G. Bucca"
    },
    {
      "author": "S. Carlucci"
    },
    {
      "author": "P. Maffei"
    },
    {
      "author": "R. Vettor"
    }
  ],
  "doi": "",
  "publication_date": "2020-MM-DD",
  "id": "IT100942",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 56 anni, ricoverato per sospetta IVU e malnutrizione. In anamnesi nel 1997 intervento di diversione bilio-pancreatica con successivo calo ponderale di 50 kg, senza adeguato follow up; dal 1998 comparsa di neuropatia periferica progressivamente invalidante in diagnosi differenziale con una forma ereditaria primaria (CMT). Le indagini bioumorali e di imaging eseguite durante il ricovero mostravano una sepsi da E. Coli ESBL a partenza da ascesso prostatico, trattata con antibioterapia ev e drenaggio percutaneo. Inoltre, si constatavano pancitopenia ed edemi discrasici secondari a grave malnutrizione (ipoalbuminemia, ipovitaminosi A ed E, deficit di zinco) che richiedevano supplementazione sia per via endovenosa che per via orale con miglioramento clinico e bioumorale."
}