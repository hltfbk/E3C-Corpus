{
  "authors": [],
  "doi": "",
  "publication_date": "2018-MM-DD",
  "id": "IT101923",
  "url": "",
  "source": "Miur",
  "source_url": "https://www.miur.gov.it",
  "licence": "CC-BY",
  "language": "it",
  "type": "other",
  "description": "General Medicine Questions and Answers for Medical Students",
  "text": "Una donna di 76 anni riferisce di sentire, da alcuni mesi, il braccio di destra più debole; tale disturbo sembra avere un andamento peggiorativo. Nelle ultime settimane sarebbero inoltre comparse delle difficoltà nell'eloquio. La paziente si reca quindi dal neurologo che riscontra un deficit stenico all'arto superiore di destra e una afasia espressiva. Consiglia quindi l'esecuzione di una RM encefalo con mezzo di contrasto. Tale esame evidenzia la presenza di una lesione espansiva verosimilmente extra- assiale a livello frontale destro, captante vivacemente e omogeneamente contrasto, associata a ispessimento della dura madre perilesionale (tail durale) (si veda immagine)."
}