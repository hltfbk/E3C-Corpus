{
  "authors": [
    {
      "author": "Ciaburri F"
    },
    {
      "author": "Caruso G"
    },
    {
      "author": "Ilardi A"
    },
    {
      "author": "Capasso F"
    },
    {
      "author": "Scarfiglieri S"
    },
    {
      "author": "D’Avino M"
    }
  ],
  "doi": "",
  "publication_date": "2020-MM-DD",
  "id": "IT100897",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di anni 74 ricoverata in PS per compromissione delle condizioni generali, con iporressia e grave deterioramento cognitivo. Dopo un iniziale trasferimento in Medicina Interna, la paziente veniva inviata per prosieguo terapia presso la UOC Lungodegenza con diagnosi di Malnutrizione e Cachessia con Demenza. Da alcuni anni i famigliari riferiscono difficoltà alla deglutizione e sporadici episodi di disfagia per i solidi; nell’ultimo anno disfagia anche per i liquidi. All’esame obiettivo, paziente poco collaborante e a tratti confusa, con IMC=17.90 (PC=43 Kg, H=155 cm), cute secca e ipoelastica, masse muscolari ipotoniche ed ipotrofiche, iperreflessia. Esami di laboratorio: ipoalbuminemia, ipomagnesiemia, iperferritinemia, sideremia ai limiti inferiori del range, anemia normocromica e normocitica. Sottoposta ad EGDS, si evidenza esofago dilatato, con ingesti alimentari da stasi a livello antrale, lume ristretto a 2-3 cm dal cardias che si valica con difficoltà, con passaggio “a scatto” del bolo attraverso lo Sfintere Esofageo Inferiore (SEI). Successivamente pratica una manometria esofagea: reperto compatibile per acalasia esofagea idiopatica. Si applica PEG, ma la paziente mostra, durante il ricovero, un peggioramento delle performance psicomotorie (MMSE 15/30) con torpore ed astenia generalizzata. Vengono praticati EEG ed RMN encefalo che evidenziano rispettivamente: attività elettrica cerebrale mal organizzata e discretamente rallentata, ed aree lesionali in corrispondenza dei corpi mammillari, dei tubercoli quadrigemelli inferiori e dei tratti ottici - alterazioni tutte suggestive per Encefalopatia di Wernicke. Dopo circa 15 giorni di nutrizione enterale e di integrazione terapeutica con Tiamina (100 mg/ev/24 h) si è obiettivato un significativo miglioramento delle performance psicomotorie (MMSE di 20/30). La diagnosi di dimissione è stata Acalasia Esofagea Idiopatica con Malnutrizione secondaria ed Encefalopatia di Wernicke."
}