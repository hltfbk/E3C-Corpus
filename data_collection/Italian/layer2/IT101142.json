{
  "authors": [],
  "doi": "https://doi.org/10.4081/pmc.2012.60",
  "publication_date": "2012-MM-DD",
  "id": "IT101142",
  "url": "http://pediatrmedchir.org/index.php/pmc/article/view/60",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "La ragazza ha presentato, all’età di 13 anni e 4 mesi, riscontro occasionale di rialzo delle transaminasi, con Sgot 206 ui/l (v.n. < 34 ui/l), SgPt 78 ui/l (v.n. < 35 ui/l) e modesta epatosplenomegalia. la funzionalità renale risultava nella norma.\n\nL’indagine ecografica mostrava “fegato disomogeneamente iperecogeno, come per steatosi”.\n\nLa paziente è stata pertanto sottoposta ad indagini diagnostiche per\nmalattie epatiche virali, metaboliche ed autoimmuni, risultate nella\nnorma ad eccezione della cupruria delle 24 ore, pari a 166 μg/24 ore\n(v.n. < 40 μg/24 ore) e della ceruloplasmina, pari a 19 mg/dl (v.n.\n20-40 mg/dl).\n\nSottoposta la paziente a biopsia epatica, con dosaggio del rame\nintraepatico risultato patologico e istologia significativa, si è posta\ndiagnosi di morbo di Wilson ed è stata iniziata terapia chelante con\npenicillamina, a dosaggio iniziale di 150 mg/die, progressivamente\ncrescente fino a 900 mg/die (pari a 13,85 mg/kg/die).\n\nNei mesi successivi si riscontrava progressivo miglioramento della\nfunzionalità epatica.\n\nAll’età di 14 anni e 7 mesi, dopo 7 mesi di terapia con penicillamina, si è assistito alla comparsa di astenia ed edemi declivi. gli\nesami di laboratorio mostravano ipoalbuminemia (2,9 g/dl),\nipercolesterolemia (colesterolo totale 338 mg/dl per v.n. < 200\nmg/dl, ldl 227 mg/dl per v.n. < 130 mg/dl), creatininuria\n0,56 g/l e proteinuria 2,23 g/l (rapporto proteinuria/creatininuria: 3,98 per v.n. < 0,2), compatibili con diagnosi di sindrome nefrosica).\n\nNel sospetto di tossicità da penicillamina, si procedeva alla sospensione di tale terapia.\n\nNei giorni seguenti si assisteva a progressivo miglioramento clinico\n(con scomparsa degli edemi declivi) e completa normalizzazione\ndegli esami urinari: dopo 1 settimana proteinuria 0,13 g/l, creatininuria 0,77 g/l, rapporto proteinuria/creatininuria 0,17.\n\nDopo 26 giorni si riscontrava albuminemia pari a 4,4 g/dl. Considerata l’evoluzione benigna, non è stato ritenuto etico sottoporre la paziente\na biopsia renale.\n\nNella necessità di somministrare comunque un farmaco efficace sulla malattia di base, parallelamente alla sospensione del chelante,\nveniva iniziata terapia con acetato di zinco (50 mg per 3 volte/die),\nben tollerata."
}