{
  "authors": [
    {
      "author": "C. Mosa"
    },
    {
      "author": "A. Trizzino"
    },
    {
      "author": "P. Farruggia"
    },
    {
      "author": "F. Di Marco"
    },
    {
      "author": "S. Tropia"
    },
    {
      "author": "A. Trizzino"
    }
  ],
  "doi": "",
  "publication_date": "2013-MM-DD",
  "id": "IT101168",
  "url": "https://www.pagepress.org/journals/index.php/pr/article/download/2013.s1.abs/3958/",
  "source": "Pediatric Reports",
  "source_url": "https://www.pagepressjournals.org",
  "licence": "CC-BY-NC",
  "language": "it",
  "type": "journal",
  "description": "",
  "text": "C.M, è affetta dall’età di 11 anni da anemia aplastica moderata, con una cellularità midollare stabilmente intorno al 30%, senza variazioni di rilievo nel corso degli anni; mai trasfusa o sottoposta a trattamento immunosoppressivo; Plts < 100.000/mmc solo occasionalmente (in corso di episodi febbrili) e mai < 20.000/mmc, PMn in genere fra 1.000 e 1.500 e mai < 500/mmc; Hb stabilmente fra 8.5 e 12 gr/dl. Nel Giugno 2011 la ragazza (22 anni) inizia a presentare lesioni verrucoidi sulla vulva, sul clitoride e zona perianale. L’analisi del dna su tampone cervicale eseguita con primers specifici per la regione genomica l1 ed e6/e7 conferma che le lesioni sono causate dall’HPv. Viene iniziato trattamento topico con imiquimod con lieve e transitorio beneficio. L’analisi del genotipo dell’HPv mostra che le lesioni sono causate da tre genotipi, due dei quali ad alto rischio (31-52) ed uno a basso rischio (6). Nel dicembre 2011 le verruche vengono rimosse chirurgicamente. La diagnosi istopatologica è di “condilomatosi florida” senza evidenza di malignità. Due mesi dopo la exeresi, la paziente manifesta una recidiva a rapida crescita che è causa di intenso dolore irradiato alla regione posteriore della coscia sinistra. La colonscopia rivela la presenza di verruche multiple che si estendono fino alla linea pettinata del canale rettale. La rimozione chirurgica, vista l’estensione, si presenta particolarmente difficoltosa e non viene escluso un intervento demolitivo: si inizia cosi terapia a base di mesalazina e steroide topico cui segue un lieve miglioramento della sintomatologia. Poche settimane dopo compaiono, però, iperemia, intenso edema vulvare ed una lesione ulcerativa sul lato sinistro della parete rettale (Figura 1) che la RM mostra essere una fistola transfinterica. viene quindi intrapresa, su prescrizione dermatologica una nuova terapia con permanganato di potassio ed antibiotico locale; viene iniziata anche terapia con G-CsF, allo scopo di innalzare il numero di neutrofili e favorire la guarigione delle lesioni. Questi trattamenti determinano un miglioramento dell’infiammazione ed una riduzione dell’ulcera, ma i condilomi permangono inalterati. Alla ragazza viene pertanto proposta una terapia a base di interferone alfa, che aveva mostrato qualche efficacia nel trattamento delle verruche genitali,1 e Ribavirina, la cui efficacia era stata provata nel trattamento della papillomatosi laringea giovanile.2 un report aveva anche segnalato un’inaspettata risoluzione delle verruche plantari in un paziente affetto da Hiv durante la somministrazione di interferone e Ribavirina per il trattamento dell’epatite C3 ed un’altra segnalazione aveva descritto l’efficacia dei suddetti farmaci nel trattamento di un’infezione disseminata da HPv.4 nel Giugno 2012 la paziente iniziava dunque trattamento con interferone alfa-2b (10 milioni ui sottocute una volta a settimana) e Ribavirina (400 mg per os due volte al giorno) con proseguimento del G-CsF (inizialmente giornaliero e poi ridotto fino a 1-2 volte/settimana, in modo da mantenere il numero dei neutrofili stabilmente > 1.500/mmc). La risposta al trattamento è stata drammatica: infatti dopo 2 settimane le verruche si sono notevolmente ridotte in dimensione e dopo 2 mesi sono del tutto scomparse (Figura 2). La fistola transfinterica è stata poi trattata chirurgicamente con successo."
}