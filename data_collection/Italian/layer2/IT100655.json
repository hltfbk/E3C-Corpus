{
  "authors": [
    {
      "author": "C. Casati"
    },
    {
      "author": "S. Fruttuoso"
    },
    {
      "author": "A. Torrigiani"
    },
    {
      "author": "F. Corradi"
    },
    {
      "author": "R. Innocenti"
    },
    {
      "author": "A. Morettini"
    }
  ],
  "doi": "",
  "publication_date": "2016-MM-DD",
  "id": "IT100655",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "P.G, 83 anni, giunge alla nostra SOD per insufficienza respiratoria con riscontro TC di un addensamento polmonare a vetro smerigliato del LSD, presente dal 2011. Il pz aveva già effettuato vari accertamenti diagnostici (FBS, PET, biopsia), senza tuttavia dirimere il dubbio tra flogosi cronica ed etp di basso grado. Agli EE non segni di flogosi, neg i markers sierologici e neoplastici. All’HRCT: addensamento a margini irregolari con broncogramma aereo ed aree a vetro smerigliato con una densità simil-adiposo. Un’anamnesi più dettagliata ha permesso di rivelarne l’eziologia: il pz assumeva quotidianamente, da anni, uno spray nasale a base di olio di vaselina. È stata quindi effettuata una nuova FBS con evidenza istologica di macrofagi schiumosi e trattato con corticosteroidi, ottenendo tuttavia solo una riduzione dell’addensamento. La polmonite lipoidea è una rara patologia in genere correlata all’inalazione di sostanze grassose di varia origine (paraffina, lassativi, kerosene, insetticidi). La risposta polmonare al corpo estraneo consiste nella fagocitosi da parte dei macrofagi con formazione di cellule schiumose. I sintomi sono aspecifici (febbre, tosse, espettorato, emottisi, dolore toracico). La progressione è lenta. I riscontri TC sono vari, come una consolidazione alveolare, aree di opacità a vetro smerigliato e noduli alveolari con una densità simil-adiposa. La diagnosi si basa sul riscontro di “macrofagi schiumosi” su campioni bioptici/BAL. Per il trattamento si possono utilizzare corticosteroidi, Ig e lavaggi broncoalveolari, senza tuttavia certezza di remissione."
}