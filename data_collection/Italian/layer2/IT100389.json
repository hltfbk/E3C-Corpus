{
  "authors": [
    {
      "author": "R. Re"
    },
    {
      "author": "R. Marzorati"
    },
    {
      "author": "O. Savchuck"
    },
    {
      "author": "M. Campanini"
    }
  ],
  "doi": "",
  "publication_date": "2013-MM-DD",
  "id": "IT100389",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 91 aa, Kg 47, vive sola autonoma, in buona salute. Circa 17 gg prima comparsa di edemi agli arti inferiori bilateralmente senza febbre o lesioni cutanee. Il Curante prescrive seduta stante arixtra 7,5 mg 1 fl die. Dopo alcuni giorni di terapia senza beneficio comparsa di vasto ematoma spontaneo al braccio destro. Il Chirurgo aspira l’ematoma con ago ed esegue emocromo con riscontro di anemia (Hb 8,4 gr/dl); all’rx omero: non fratture. Viene sottoposta a emotrasfusioni e dimessa dall’ambulatorio con arixtra 7,5 mg 1 fl sc die. Dopo pochi giorni la paziente si reca al dea per astenia, ipotensione, incremento del volume del braccio destro con dolore e mano destra fredda. Al DEA riscontro di anemia severa (Hb 6,3 gr/dl), leucocitosi neutrofila e insufficienza renale (creat 2,26mg/dl). Obiettivamente: il braccio destro è di dimensioni nettamente aumentate, violaceo per vasto ematoma esteso dalla spalla/torace fino alla mano, con le dita della mano ipotermiche, estremamente dolente, l’ecocolordoppler degli arti inferiori però non evidenzia segni di trombosi in atto o pregressa. Le condizioni generali sono gravissime, è sottoposta a emotrasfusioni, terapia antibiotica ad ampio spettro, idratazione, diuretici in infusione, antidolorifici e valutazione chirurgica per fasciotomia che viene eseguita dopo poche ore con modesto miglioramento locale. Le condizioni peggiorano ulteriormente con comparsa di segni settici (febbre fino a 40°, leucocitosi neutrofila e peggioramento dell’insufficienza renale acuta) e a breve la paziente decede in MOF."
}