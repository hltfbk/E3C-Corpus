{
  "authors": [
    {
      "author": "Langella V"
    },
    {
      "author": "Maresca G"
    },
    {
      "author": "Perrone G"
    },
    {
      "author": "Asti A"
    },
    {
      "author": "Calvanese R"
    },
    {
      "author": "d’Alessandro G"
    }
  ],
  "doi": "",
  "publication_date": "2018-MM-DD",
  "id": "IT100745",
  "url": "https://www.italjmed.org/index.php/ijm/article/download/itjm.2018.s1/1068/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 57 aa, giunto in reparto per l’insorgenza subacuta di dolore muscolare e articolare, eritema e bruciore cutaneo, senso di costrizione alla gola, nausea e vomito. Il p. aveva terminato 4 gg prima trattamento CHT per k del colon metastatico e si era già rivolto a cure di PS il giorno precedente per dolore muscolo-articolare trattato con ketorolac e dimesso. All’ingresso il p. si presentava tachipnoico, disidratato, con intenso dolore poliarticolare e rash eritematoso. Gli esami mostravano un notevole incremento di WBC, PCR, AST, ALT ed LDH con Rx torace, elettroliti e profilo coagulativo nella norma. Iniziava terapia con liquidi (SF), IPP, chinolonico e macrolide, cortisonico, antiH2, enoxaparina e ketorolac al bisogno (già somministrato in PS, 4 somministrazioni nelle 36 h precedenti, di cui una al domicilio). Il giorno successivo, dopo nuova somministrazione di ketorolac, il p. manifestava un rapido peggioramento delle lesioni cutanee (eruzioni rosse/violacee, aree petecchiali, aree necrotico emorragiche), comparsa di congiuntivite emorragica ed erosioni mucose. Presentava inoltre febbre (38,8° C) e acidosi metabolica con aumento dei lattati (7,4). Si sospendeva ketorolac, veniva medicato, si eseguivano prelievi siero-ematici, si procedeva a cateterizzazione e monitorizzazione, iniziava rapida infusione di liquidi. Nel giro di poche ore (15 ore circa) le condizioni generali peggioravano; compariva segno di Nikolsky (vescicole/bolle emorragiche) ed emoftoe e a causa del persistere di dolore/bruciore cutaneo e articolare si somministrava morfina. Gli esami eseguiti in urgenza mostravano un lieve incremento del PT e PTT, riduzione del fibrinogeno, non determinabilità dell’ATIII, con notevole aumento del D-Dimero 43580 ng/ml. Si somministrava pertanto ATIII, Fattore VII attivato e continuava liquidi ed eparina, antibiotici e cortisonico. Nell’attesa di una TC torace ed addome con mdc, dopo circa 30 dall’accesso il p. è deceduto."
}