{
  "authors": [
    {
      "author": "Ascione S"
    },
    {
      "author": "Coppola MG"
    },
    {
      "author": "Ripa P"
    },
    {
      "author": "Lieto M"
    },
    {
      "author": "Negro A"
    },
    {
      "author": "Tripaldella M"
    },
    {
      "author": "De Sena A"
    },
    {
      "author": "Sellitto A"
    },
    {
      "author": "Grasso E"
    },
    {
      "author": "Palma V"
    }
  ],
  "doi": "",
  "publication_date": "2020-MM-DD",
  "id": "IT100895",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una paziente di anni 72, ipertesa e diabetica giunge presso il nostro PS per la comparsa nei 15 giorni precedenti di vomito e calo ponderale non intenzionale di circa 10 kg in 1 mese. Agli esami ematochimici evidenza di ipopotassiemia e malnutrizione proteico energetica; TC addome con e senza m.d.c., EGDS, TAC cranio negative. Ricoverata presso l’UOC Medicina Generale continua a lamentare persistenza di vomito e vertigini con comparsa di nistagmo spontaneo sia orizzontale che verticale e difficoltà a mantenere la stazione eretta. RMN encefalo con e senza mdc con Angio RM: in corrispondenza del lemnisco mediale e del peduncolo cerebellare medio bilaterale area di iperintesità di segnale in FLAIR e sfumata ipointensità in T1 in assenza di restrizione nelle sequenze in diffusione; dopo gadolinio non si apprezzano aree di impregnazione contrastografica di significato patologico. Rachicentesi diagnostica negativa-esame citochimico, markers onconeurali, anticorpi anti acquaporina (AQP4). Viene intrapresa una terapia endovenosa con metilprednisolone (1 gr/die/ev) per 5 giorni e tiamina cloridrato (200mgx3/die ev) con remissione completa della sintomatologia emetica e trasferimento presso la UOC di Neurologia. Una RMN encefalo di controllo con spettroscopia evidenzia una riduzione della nota area di alterato segnale in corrispondenza del tegmento pontino, attualmente caratterizzata da sfumata iperintensità di segnale nelle sequenze T2 pesate con aspetto meno rigonfio del corrispondente tessuto cerebrale; picco di mioinositolo in possibile relazione a fenomeni di gliosi riparativa. Reperto di non univoca interpretazione (alterazione di natura infiammatoria?). La paziente viene dimessa a domicilio con Cianocobalamina 5000UI fl, 1 fl im, terapia insulinica e valsartan 80 mg die con indicazione al follow up clinico e neuroradiologico. Dopo 2 settimane la ripresa della sintomatologia emetica ha coinciso con un controllo di risonanza encefalo con mdc che ha evidenziato una progressione delle lesioni con estensione all’emisfero cerebellare destro, pontino ed un nuovo nucleo frontale sinistro interpretate come una forma eteroplastica della serie gliale ed indicazione alla biopsia stereotassica."
}