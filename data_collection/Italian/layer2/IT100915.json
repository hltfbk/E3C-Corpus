{
  "authors": [
    {
      "author": "Maffettone A"
    },
    {
      "author": "Limongelli G"
    },
    {
      "author": "Amato L"
    },
    {
      "author": "Maiolica O"
    },
    {
      "author": "Ciaramella F"
    },
    {
      "author": "Rugiada F"
    },
    {
      "author": "Maresca L"
    },
    {
      "author": "Di Fraia S"
    },
    {
      "author": "d’Errico T"
    },
    {
      "author": "Italiano G"
    }
  ],
  "doi": "",
  "publication_date": "2020-MM-DD",
  "id": "IT100915",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "VV, anni 43, è un manager aziendale napoletano che svolge vita regolare e va in palestra 2 volta la settimana utilizzando qualche anabolizzante saltuariamente. Circa un anno fa è iniziata una sintomatologia caratterizzata da parestesie agli arti inferiori. Per tali parestesie ha praticato visita neurologica, EMG, TC e RMN cranio e rachide risultati negativi. A tale sintomatologia, che ha determinato abbandono dell’attività fisica e un latente stato ansioso, si è aggiunta negli ultimi mesi comparsa di ipotensione ortostatica e ricorrenti episodi di diarrea e tachicardia. Tra le visite specialistiche richieste dal MMG effettua visita cardiologica ed ecocardiogramma che evidenzia alterato flusso transmitralico e cardiopatia ipertrofica (anabolizzanti ?). Un episodio diarroico intenso associato a ripetuti e subentranti episodi sincopali lo conduce al PS della ns AO e al ricovero in Medicina. Gli esami di laboratorio eseguiti (Elettroforesi proteica sierica e urinaria, dosaggio di IgG, IgA, IgM, proteinuria su campione del mattino e delle 24 ore, creatininemia, urea, uricemia, emocromo, glicemia – dosaggio di NT.pro-BNP, BNP, troponina T, CK-MB, PAL, ALT, GT, beta-2-microglobulina, PCR, TSH, Ca, P, Na, K, Cl. HBV, HCV, Fattore X, INR, PTT, Fibrinogeno, VES) risultano negativi così come la Rx del torace. Effettua un ecocardiogramma che evidenzia funzione sistolica ridotta e aumentati spessori parietali. Ripete test neurologici (visita specialistica con VCM e VCS) che evidenziano neuropatia autonomica (assonale e sensitiva). Nel sospetto di amiloidosi viene effettuata scintigrafia ossea (disfosfonati) che risulta negativa. Pratica biopsia miocardica che risulta positiva alla colorazione con rosso Congo. Inviati i campioni al “Centro per lo Studio delle Amiloidosi Sistemiche della Fondazione IRCCS Policlinico San Matteo-Pavia” questi pongono diagnosi di amiloidosi di tipo AL."
}