{
  "authors": [
    {
      "author": "T. Candiani"
    },
    {
      "author": "W. Grimaldi"
    },
    {
      "author": "E. Bertani"
    },
    {
      "author": "D. Latella"
    }
  ],
  "doi": "",
  "publication_date": "2016-MM-DD",
  "id": "IT102649",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 77 anni, nata a Messina, veniva ricoverata nella nostra UO per algie persistenti al rachide L-S comparse 7giorni prima con episodi di cadute a terra ed instabilità alla stazione eretta. Anamnesi familiare muta, anamnesi fisiologica: no fumo no alcol, 3 gravidanze a termine, scolarità V° elementare, casalinga. In anamnesi patologica remota si segnala: ipotiroidismo, ipertensione arteriosa, asportazione di polipo tubulo villoso un anno prima. Indicazione dell’Ortopedico ad uso di bustino 10 giorni prima del ricovero. Obiettivamente vigile disorientata nel T/S, attività cardio-respiratoria nei limiti, addome-torace nulla di patologico. BMI=22. Eseguite scale di valutazione delle attività funzionali e cognitive: A.D.L.=1/6, I.A.D.L.=0/8, Barthel=5/100, M.M.S.E.=8/30. All’esame obiettivo neurologico movimenti coreici agli arti superiori ed oro buccali con retropulsione imponente alla stazione eretta. Esami ematici non significativi, crioglobuline assenti, C3-C4 in range, HCV negativo, IVU da E.Coli e Proteus mirabilis. Eseguiti EMG (polineuropatia assonale), TAC encefalo (quadro di encefalopatia multinfartuale). Veniva richiesta visita fisiatrica per FKT. Eseguito test genetico per ricerca triplette ripetute IT-15 (Corea di Huntington) Regione cromosomica 4p16.3. La paziente veniva dimessa con diagnosi di minor stroke, dopo un mese giunge alla nostra osservazione il risultato del test genetico che risultava positivo. Si richiamavano i parenti e si dava indicazione ad utilizzare questo test in quanto soggetti a rischio."
}