{
  "authors": [
    {
      "author": "M. Del Torre"
    },
    {
      "author": "V. Bonasia"
    }
  ],
  "doi": "",
  "publication_date": "2020-MM-DD",
  "id": "IT102871",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di 61 anni, accedeva in PS per febbre con brivido in assenza di altri sintomi. In anamnesi: recente ricovero per STEMI infero-posteriore trattato con PTCA, ipertensione e dislipidemia. In terapia da 20 giorni con atorvastatina 80mg, ASA, ticagrelor, bisoprololo, ramipril. Gli esami ematici mostravano GB 18.470, N 15.060, eosinofilia (1000/uL), PCR 153 mg/l, AST 180, ALT 228, GGt 956, FA 644UI/ml. Inviate emo ed urocolture, avviati piperacillina/tazobactam e daptomicina nel sospetto di sepsi. La TAC torace addome e l’ecocardiografia risultavano negative per foci infettivi ma vi era evidenza di linfonodi toracici lievemente ingranditi. Tre giorni dopo il paziente sviluppava rash cutaneo eritematoso pruriginoso, per cui veniva sospesa la terapia antibiotica. Per il progressivo peggioramento degli indici epatici, sospesa anche l’atorvastatina. Nei giorni successivi risoluzione del quadro clinico e laboratoristico. Dato il recente STEMI è stata riavviata la statina, a basso dosaggio, osservando un nuovo aumento degli eosinofili e delle transaminasi. Abbiamo concluso per DRESS indotta da atorvastatina."
}