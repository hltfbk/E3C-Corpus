{
  "authors": [
    {
      "author": "Di Nuzzo A"
    },
    {
      "author": "Bassano P"
    },
    {
      "author": "Ferrara L"
    },
    {
      "author": "Gallucci F"
    },
    {
      "author": "Valentino U"
    },
    {
      "author": "Uomo G"
    }
  ],
  "doi": "",
  "publication_date": "2014-MM-DD",
  "id": "IT102441",
  "url": "https://www.italjmed.org/index.php/ijm/article/download/itjm.2014.s1/488/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 51 anni, forte fumatore ed etilista da diversi anni; anamnesi di broncopatia cronica e null’altro di rilevante. Giunge alla osservazione per la comparsa da circa 6 settimane di dermatite, diarrea acquosa, alopecia, dimagramento (circa in 4 mesi). Paziente defedato con BMI di 17; presenza di placche rosse, sollevate, secche, in parte erose, ben demarcate dalla cute sana circostante, a livello delle mani, regione buccale e periorifiziale anale. Gli esami di laboratorio sostanziano una condizione di malnutrizione; indagini in senso infettivo e marcatori neoplastici negativi; EGDS, colonscopia e TC-tb negative. Albumina, plurivitaminici e fermenti lattici non modificano la sintomatologia; la diarrea non risponde alla loperamide. Viene dimostrato un deficit di Zn sierico (6.3 μmoli/l –v.n. 10-18) e la successiva supplementazione con Zn per os (15 mgx2x4 settimane; successivamente 30 mg a settimana) determina la scomparsa della diarrea e delle lesioni orifiziali con una più lenta risoluzione delle lesioni cutanee."
}