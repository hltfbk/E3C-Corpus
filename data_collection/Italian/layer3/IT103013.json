{
  "authors": [],
  "doi": "",
  "publication_date": "2020-MM-DD",
  "id": "IT103013",
  "url": "https://elearning.uniroma1.it/pluginfile.php/908864/mod_folder/content/0/Casi%20Clinici%203anno%20aggiornati.pdf",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Nursing exam test preparation",
  "text": "Sulla tangenziale est si è appena verificato un incidente stradale, dove sono rimaste coinvolte, in un tamponamento, quattro autovetture. Allertato prontamente, il personale sanitario del 118 effettua un immediato sopralluogo, senza tuttavia rilevare condizioni gravi nei passeggeri, a parte qualche contusione. In particolare Luca, 30 anni, che alla guida della sua autovettura stava rientrando a casa dal lavoro, presenta una lieve cefalea; si consiglia quindi un periodo di osservazione in ospedale che, tuttavia, Luca rifiuta. Dopo due giorni le sue condizioni peggiorano, tanto che i genitori chiamano d’urgenza il 118 Luca presenta cefalea intensa, stato saporoso, difficoltà a muovere la parte destra del corpo, rigidità nucale. È immediatamente trasferito nell’UO di Neurochirurgia per il trattamento dell’emorragia sub-aracnoidea e viene sottoposto a rachicentesi."
}