{
  "authors": [
    {
      "author": "C. Bologna"
    },
    {
      "author": "F. Paladino"
    },
    {
      "author": "R. Nasti"
    },
    {
      "author": "G. Visone"
    }
  ],
  "doi": "",
  "publication_date": "2015-MM-DD",
  "id": "IT102567",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 75 anni giunge in PS per stato confusionale e afasia motoria. Pratica TAC cerebrale che mostra segni di vasculopatia cerebrale cronica denunziati da dilatazione del sistema ventricolare e degli spazi liquorali pericerebrali e da diffusa ipodensità della sostanza bianca dei due emisferi cerebrali. Presenta sodiemia 117, osmolarità 239, 11000 WBC. La paziente inizia terapia con soluzione ipertonica ma il quadro clinico non mostra miglioramento; in terza giornata presenta febbre e peggioramento dell’afasia. Pratica EEG con evidenza di attività elettrica disorganizzata e marcatamente rallentata. Per un aumento dei valori delle transaminasi e dei leucociti viene sottoposta a TAC torace e addome con mdc ad esito negativo. Infine si sottopone a RMN encefalo che rileva un’infiammazione del lobo frontale inferiore e del lobo temporale compatibile con diagnosi di encefalite. Viene pertanto somministrato tempestivamente l’acyclovir, alla dose di 10 mg/kg EV ogni 8 h. Infine l’esame chimicofisico del liquor risulta compatibile con un’infezione da herpes simplex. Dopo 10 giorni si osserva la regressione dei sintomi e la normalizzazione dei valori di sodiemia."
}