{
  "authors": [],
  "doi": "https://doi.org/10.4081/pmc.2014.10",
  "publication_date": "2014-MM-DD",
  "id": "IT103040",
  "url": "http://www.pediatrmedchir.org/index.php/pmc/article/view/10",
  "source": "La Pediatria Medica e Chirurgica",
  "source_url": "http://www.pediatrmedchir.org",
  "licence": "CC-BY-NC",
  "language": "it",
  "type": "journal",
  "description": "",
  "text": "Una bambina di 5 anni, nata da madre ucraina e padre italiano, veniva trasferita da altro presidio ospedaliero con diagnosi di perforazione\nintestinale. Dall’anamnesi risultava che la bambina, sin dal giorno\nprecedente, lamentava dolore addominale, comparso dopo un pasto\ninusualmente abbondante; inoltre, da alcune settimane, veniva somministrato carbone vegetale a causa di gonfiore epigastrico postpran-\ndiale. All’esordio: dolore localizzato in regione epigastrica, non vomito, non febbre, alvo chiuso a feci e gas. Dopo circa 24 ore la bimba\nveniva visitata dal suo pediatra che descriveva uno stato di sopore,\naddome teso e dolente alla palpazione superficiale e profonda. Non\nvenivano riferiti traumi addominali. Veniva indirizzata al P.S dell’ospedale di riferimento, dove eseguiva Rx diretta dell’addome che evidenziava presenza di aria libera negli spazi subfrenici e di livelli idroaerei.\nRx Torace: negativo. Sottoposta a TC addome senza mezzo di contrasto, si descrivevano “aria libera endoaddominale, falda\nfluida periepatica, perisplenica, nelle docce parieto-coliche e nello scavo pelvico. Nulla da segnalare a carico del pancreas, del fegato, della\nmilza, dei surreni e dei reni. Vescica ipodistesa”. Emocromo: RBC:\n6.830.000/mmc, Hb: 12.8 g/dL, Hct: 37.6%, WBC: 9.580/mmc.\n\nTrasferita presso l’UOC di Chirurgia Pediatrica della nostra\nAzienda Ospedaliera, l'esame obiettivo all'ingresso evidenziava:\nnon ecchimosi e/o escoriazioni della cute; addome globoso, contrattura di difesa della parete addominale, assenza di peristalsi,\nscomparsa dell’area di ottusità epatica, alvo chiuso a feci e a gas.\nPA= 98/81 mmHg, FC 177 bpm; esami ematochimici: sodio 129\nmEq/L, calcio 7.1mg/dl, proteine tot. 4.2mg/dl, albumina 2.3\nmg/dl, amilasi tot 196 mg/dl, potassio 3.6 mEq/L, tempo di protrombina 59.8 sec. Veniva quindi sottoposta ad intervento chirur-\ngico d’urgenza. Si praticava laparotomia xifombelicopubica: all’apertura del peritoneo fuoriuscita di abbondante materiale liquido\ndi colorito grigiastro per presenza di residui di carbone attivo (in\nprecedenza assunto dalla bimba); avuto accesso alla cavità peritoneale, si aveva fuoriuscita di versamento sieroso sempre frammisto\na carbone attivo e a materiale alimentare (pastina, carota, sedano,\npatata); il legamento gastro-colico si presentava lacerato in più\nparti, dando accesso diretto alla retrocavità, la cui ispezione evidenziava, a carico della parete posteriore della grande curvatura\ndello stomaco, ampia e frastagliata lacerazione (come da lesione da\nscoppio), con marezzatura ecchimotica circostante la lesione ed\nedema del pancreas. Si procedeva a resezione della parete gastrica, asportando il tessuto devitalizzato lungo il piano della lacerazione e non secondo il piano anatomico (gastrore-sezione à la demande), poi ricostruzione della parete gastrica;\nampio e prolungato lavaggio della cavità addominale atto ad\nasportare il materiale alimentare, ispezione accurata della matassa\nintestinale, degli organi pelvici e ipocondriaci; chiusura della parete a piani con cute a punti staccati.\n\nIl materiale prelevato veniva inviato in laboratorio per esami istologico ed immunoistochimico. I campioni venivano fissati in formalina al 5 %, inclusi in paraffina, tagliati in sezioni di 5 micron ciascuna e colorati con Ematossilina Eosina (EE) e coloranti immunoistochimici: actina muscolo liscio (AML), CD 34 e Fattore VIII\nper marcare l’endotelio, S-100P per marcare le strutture nervose,\nSinaptofisina per marcare le sinapsi.\n\nLa colorazione con AML rivelava: fasci muscolari sottili, frammentati e dissociati con intenso infiltrato flogistico e presenza di area di\nnecrosi che sostituivano la tunica muscolare; visibili la muscolaris\nmucosae e la sierosa necrotica; interruzione della muscolaris mucosae\ncon ampia area di necrosi della parete gastrica a livello della perforazione. Il Fattore VIII marcava l’endotelio\nsenza evidenziare angiodisplasia. I vasi della sottomucosa si presentavano congesti e dilatati. CD34, Fattore VIII ed S-100P erano\npositivi; erano presenti i gangli nella sottomucosa e le fibre nervose\nnella tonaca muscolare. La Sinaptofisina positiva evidenziava le\nnormali sinapsi del ganglio nervoso.\n\nRegolare il decorso post operatorio, veniva dimessa in 10^ giornata\ncon prescrizione di inibitori di pompa protonica per tre mesi. Ai\nsuccessivi controlli le condizioni generali erano ottime con ripresa\ndella normale alimentazione e della crescita ponderale; negative la\nricerca per malattia celiaca e le indagini per l’autoimmunità."
}