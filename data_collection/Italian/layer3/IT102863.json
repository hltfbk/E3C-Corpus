{
  "authors": [
    {
      "author": "Maffettone A"
    },
    {
      "author": "Maiolica O"
    },
    {
      "author": "Amato L"
    },
    {
      "author": "Rinaldi M"
    },
    {
      "author": "Di Fraia S"
    },
    {
      "author": "Italiano G"
    },
    {
      "author": "d’Errico T"
    }
  ],
  "doi": "",
  "publication_date": "2020-MM-DD",
  "id": "IT102863",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "FG, anni 18, da circa 6 giorni presenta febbre e malessere generale, etichettati dal MMG come sindrome para influenzale. Nonostante il malessere generale FG decide di uscire il sabato sera con gli amici; alle prime luci dell’alba presenta dolore addominale improvviso epi-mesogastrico irradiantesi a sbarra posteriormente accompagnato da febbre e vomito. I genitori trepidanti (è figlio unico) lo accompagnano al PS della ns AO. Qui vengono effettuati esami di laboratorio ed ecografia addome che fanno porre diagnosi di pancreatite acuta: rialzo di amilasi e lipasi, leucocitosi neutrofila. La seconda ecografia effettuata in reparto non evidenzia calcolosi della colecisti né dilatazione della VBP. Interrogato ripetutamente sull’abuso alcolico della sera precedente il pz nega energicamente provocando qualche perplessità nel personale sanitario e nei genitori. Inizia terapia antibiotica ed analgesica. L' ecografia addome ripetuta in Radiologia conferma diagnosi di pancreatite acuta. Si pone indicazione a fare ERCP. L’ERCP evidenzia la presenza di pancreas divisum."
}