{
  "authors": [
    {
      "author": "A. Asti"
    },
    {
      "author": "A. D’Alessandro"
    },
    {
      "author": "G. D’Alessandro"
    },
    {
      "author": "G. Perrone"
    },
    {
      "author": "S. Nardi"
    },
    {
      "author": "G. Maresca"
    },
    {
      "author": "P. Tirelli"
    },
    {
      "author": "P. Bellis"
    }
  ],
  "doi": "",
  "publication_date": "2013-MM-DD",
  "id": "IT102397",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di sesso femminile, di anni 80, giunge in P.S. con ambulanza del 118 per stato di coma. La paziente vive sola ed è accompagnata da una nipote che riferisce, in anamnesi, cardiopatia ischemica cronica. All’ingresso: P.A.=80/50 mmHg, stato di coma, cute pallida, edemi declivi, bradicardia (F.C.=40 bpm), T.C.=35°C; EAB=pCO2=38 mmHg; pO2=58mmHg. Pratica atropina e plasmaexpanders e.v. Esami ematochimici: Hb=9,5 g/dl, Urea=85 mg/dl, crea=1,94 mg/dl, CPK=5190 U/L, CPK MB=170 U/L, LDH=1169 U/L, troponina=0,208 ng/ml. La TAC cranio risulta negativa, come quella di controllo praticata dopo 48 ore, l’ecocardiogramma evidenzia un lieve versamento pericardico, l’Rx del torace è negativo. Alla paziente viene somministrata nutrizione parenterale, idratazione( circa 3 L/die) e metilprednisolone 20 mg x 2/die. In terza giornata miglioramento degli indici di citolisi e riscontro di: TSH=79,40 microU/ml (v.n.=0,3-3,6), FT3=indosabile, FT4=2,86pmol/L (v.n.=12-22); inizia, pertanto, L-tiroxina=100 mcg/die per sondino naso-gastrico, aumentato dopo 4 giorni a 125 mcg/die. In decima giornata miglioramento dello stato del sensorio e dimissione in quindicesima giornata con TSH=40,50 microU/ml e prescrizione di L-tiroxina 100 mcg/die per os. Il coma mixedematoso è una grave complicanza dell’ipotiroidismo, che spesso insorge in pazienti con ipotiroidismo non diagnosticato, scatenato da fattori precipitanti (freddo, infezioni, traumi, alcool, farmaci psicotropi)."
}