{
  "authors": [
    {
      "author": "D’Agostino MA"
    },
    {
      "author": "D’Ambrosio D"
    },
    {
      "author": "Vatiero V"
    },
    {
      "author": "Spinelli A"
    },
    {
      "author": ""
    }
  ],
  "doi": "",
  "publication_date": "2020-MM-DD",
  "id": "IT102856",
  "url": "https://www.italjmed.org/index.php/ijm/article/download/itjm.2020.s1/1247/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Damiano S, Del Prete I, Giovine S, Ievoli F RS, maschio di aa 58, si ricoverava presso la nostra UOC per cefalea persistente. In anamnesi assenza di fattori di rischio cardiovascolari. Alla TAC encefalo evidenza di iperdensità del seno trasverso destro, del torculare di Erofilo e del seno sagittale da verosimile trombosi venosa. Pertanto il paziente veniva sottoposto a RMN encefalo e ad angio RM vascolare intracranica arteriosa e venosa, che mostrava un difetto di riempimento del seno trasverso, del seno sigmoideo e della giugulare destra per la presenza di trombo endoluminale. La TC total body mdc, l’esame ecocardiografico e dei TSA risultavano essere nei limiti. La valutazione ORL escludeva fenomeni flogistici a carico dei seni nasali e paranasali. Dagli esami ematochimici, includenti assetto lipidico, autoimmunità, anticorpi antifosfolipidi e anticardiolipina, screening per la trombofilia, emergeva unicamente la mutazione in eterozigosi per MTHFR (A1298C). Il paziente veniva sottoposto a terapia con EBPM a dosaggio anticoagulante, embricata in quinta giornata a warfarin sino a raggiungimento di INR terapeutico, e veniva dimesso asintomatico e con rivalutazione strumentale a sei mesi."
}