{
  "authors": [
    {
      "author": "M. Bernardini"
    },
    {
      "author": "F. Corradi"
    },
    {
      "author": "R. Innocenti"
    },
    {
      "author": "E. Cosentino"
    },
    {
      "author": "A. Morettini"
    }
  ],
  "doi": "",
  "publication_date": "2016-MM-DD",
  "id": "IT102638",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo 69 anni, diabetico, non altre patologie degne di nota in anamnesi. Giunge a ricovero per comparsa di atassia determinante numerose cadute a terra senza traumi. Precedente diagnosi di linfangite arti inferiori con dermo-ipodermite in seguito a puntura di zecca. Per escludere una sindrome del circolo posteriore è stata eseguita RM encefalo con mdc che ha mostrato solo un’areola lacunare a carico della corona radiata sinistra. Alla elettromiografia degli arti inferiori reperti positivi per polineuropatia sensitivo-motoria simmetrica a carattere misto sia assono che mielinopatico di discreta entità. Nel sospetto di una neuroborreliosi sono stati dosati gli anticorpi anti-Borrelia risultati positivi (IgM e IgG positivi deboli). È stata poi eseguita una rachicentesi: liquor limpido, iperproteinorrachia, presenza di anticorpi-Borrelia anche nel liquor. Acquisita consulenza infettivologica secondo cui sono presenti i criteri per porre diagnosi neuroborreliosi. Data la riferita allergia ai beta lattamici, è stata iniziata terapia con doxiclina 100 mgx2 con progressiva risoluzione della sintomatologia neurologica."
}