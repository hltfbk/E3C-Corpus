{
  "authors": [
    {
      "author": "G. Poggi"
    },
    {
      "author": "B. Montagna"
    },
    {
      "author": "I. Palumbo"
    },
    {
      "author": "C. Picchi"
    }
  ],
  "doi": "",
  "publication_date": "2019-MM-DD",
  "id": "IT102841",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 70 anni con cirrosi epatica HCV-relata ed esiti di splenectomia e by-pass spleno-cavale per ematemesi recidivanti è stato ricoverato per febbre, ascite, edemi declivi subittero e marcato innalzamento degli indici di flogosi (PCR 18 md/dl; PCT 1,58 ng/ml). Non dispnea, tosse, nè catarro, non diarrea ma diffusa dolenzia addominale. L’addome era piano, trattabile ma dolente alla palpazione senza segni di peritonismo. Per il persistere di episodi febbrili T >38,3° C sono state eseguite emocolture seriate ed è stato somministrato antibiotico empirico (imipenem 1 gr x 3/die ev). In 3° giornata due set di emocolture sono risultati positivi per C. jejuni con antibiogramma che ha mostrato una spiccata sensibilità per Imipenem con sensibilità anche per ciprofloxacina. Dopo una settimana di antibiotico il paziente è stato dimesso, apiretico e in netto miglioramento clinico e laboratoristico con indicazione a proseguire ciprofloxacina orale."
}