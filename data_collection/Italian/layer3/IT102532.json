{
  "authors": [
    {
      "author": "M. Tana"
    },
    {
      "author": "C. Tana"
    },
    {
      "author": "C. Schiavone"
    },
    {
      "author": "G. Davì"
    }
  ],
  "doi": "",
  "publication_date": "2014-MM-DD",
  "id": "IT102532",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Pz di 76 anni con anamnesi per sindrome di Churg- Strauss (CSS) trattata con δ-cortene e ciclofosfamide, recente ricovero per diverticolite acuta trattata con antibiotici con beneficio, cardiopatia ischemico-ipertensiva, ipertensione nefrovascolare PTA-trattata, si ricovera per dolore addominale persistente, diffuso e associato a febbricola. All’obiettività si segnala addome trattabile e diffusamente dolente alla palpazione profonda. Blumberg e Murphy negativi, non alterazioni dell’alvo. Gli esami di laboratorio documentano incremento degli indici di flogosi. Nel sospetto di diverticolite acuta riacutizzata, viene potenziata la terapia antibiotica con metronidazolo, chinolonico e piperacillina-tazobactam. La sintomatologia dolorosa tuttavia aumenta, con maggiore necessità di antidolorifici. Un esame TC addome documenta la presenza di tessuto solido di 3,5 cm compatibile con fibrosi retroperitoneale (FMS) che riduce di calibro l'origine dell'arteria mesenterica superiore (AMS). Dopo ottimizzazione della terapia antalgica e steroidea, il paziente presenta netto miglioramento della sintomatologia."
}