{
  "authors": [
    {
      "author": "d’Errico T"
    },
    {
      "author": "Ambrosca C"
    },
    {
      "author": "Varriale M"
    },
    {
      "author": "Carbone S"
    },
    {
      "author": "Maffettone A"
    },
    {
      "author": "Italiano G"
    },
    {
      "author": "Visconti M"
    },
    {
      "author": "Tassinario S"
    }
  ],
  "doi": "",
  "publication_date": "2016-MM-DD",
  "id": "IT102624",
  "url": "https://www.italjmed.org/index.php/ijm/article/download/itjm.2016.s1/857/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 48 anni che 6 mesi orsono ha presentato dolore, lieve tumefazione ed impotenza funzionale al ginocchio sn, indici di flogosi non significativi, autoimmunità e fattore reumatoide negativi, non familiarità per psoriasi. Una valutazione eseguita in ambiente reumatologico ha posto diagnosi di monoartrite del ginocchio e prescritto terapia con steroidi a basse dosi e salazopirina (2 gr/die); alla nostra osservazione il quadro clinico e laboratoristico è poco modificato rispetto all’esordio, fatta eccezione per la presenza di note distrofiche a cute e annessi a livello del ginocchio e della gamba di sn. Una RMN del ginocchio sn da noi proposta, rileva: moderati segni di sinovite, diffusa alterazione di segnale del condilo femorale esterno, iperintenso nelle sequenze T2 pesate, come si osserva nei casi di edema midollare, non lesioni meniscali o legamentose."
}