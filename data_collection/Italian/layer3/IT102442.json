{
  "authors": [
    {
      "author": "Iovinella V"
    },
    {
      "author": "Iazzetta N"
    },
    {
      "author": "Visconti M"
    }
  ],
  "doi": "",
  "publication_date": "2014-MM-DD",
  "id": "IT102442",
  "url": "https://www.italjmed.org/index.php/ijm/article/download/itjm.2014.s1/488/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "S.E. di anni 78, caucasico, è venuto alla nostra osservazione nel dicembre 2007 perché affetto da malattia epatica HBV correlata, HBeAg negativa. La visita medica e gli esami dell’epoca facevano porre diagnosi clinica di cirrosi epatica. In particolare erano presenti ipertransaminasemia (GPT 4x) e una splenomegalia (diametro trasverso di 127 mm) con piastrinopenia secondaria (74000/mmc). Erano presenti, inoltre, varici esofagee e una viremia di 1,23x107. Sulla base di queste risultanze il paziente è stato sottoposto a trattamento con ETV al dosaggio di 0,5 mg/die. Il trattamento ha virosoppresso il paziente in circa 9 mesi e da quell’epoca sia la citolisi che la viremia risultano nella norma. Il monitoraggio della crasi ematica, funzione epatica, renale, pancreatica, viremia, aFP e coagulazione erano effettuati trimestralmente mentre l’ecografia epatica ogni semestre. Nel tempo si è assistito al rimodellamento delle dimensioni della milza (dicembre 2012 diametro trasverso splenico di 117 mm) e delle piastrine che, alla stessa data, erano pressoché normali (PLT 142000/mmc)."
}