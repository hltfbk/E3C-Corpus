{
  "authors": [
    {
      "author": "C. Zilli"
    },
    {
      "author": "V. Pagliara"
    },
    {
      "author": "S. Villalta"
    },
    {
      "author": "A. Matti"
    },
    {
      "author": "P. Pauletto"
    }
  ],
  "doi": "",
  "publication_date": "2014-MM-DD",
  "id": "IT102541",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 60 anni ricoverata per stato anasarcatico ed anemia. In anamnesi remota (2004) neoplasia endometriale, trattata con chirurgia e chemioterapia. Recidiva nel 2006 trattata con intervento di resezione intestinale e chemioterapia. Follow up oncologico successivo negativo. Pregressa trombosi venosa della vena giugulare interna destra in corso di chemioterapia in sede di CVC. Nel 2013 ricovero per quadro di grave malassorbimento, con ipovitaminosi, osteomalacia, riscontro di trombosi della vena cava superiore. Nei mesi successivi numerosi ricoveri per stato anasarcatico, con versamento pleurico, ascitico, circoli collaterali con turgore venoso a livello della parete toracoaddominale. Grazie all’incremento della terapia diuretica e ai supplementi con albumina ed emazie concentrate si è ottenuto un discreto controllo dello stato anasarcatico e miglioramento dei parametri bioumorali (calo ponderale di circa 15 kg)."
}