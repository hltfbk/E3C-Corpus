{
  "authors": [
    {
      "author": "A. Zelante"
    },
    {
      "author": "M. Ricci"
    },
    {
      "author": "S. Zauli"
    },
    {
      "author": "L. Trevisani"
    },
    {
      "author": "A.R. Virgili"
    },
    {
      "author": "V. Bettoli"
    }
  ],
  "doi": "",
  "publication_date": "2014-MM-DD",
  "id": "IT102540",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una donna di 54 anni con Colite Ulcerosa, trattata con metilprednisolone e cortico-resistenza era in terapia con azatioprina. Dopo 3 anni vi è stata una riacutizzazione di malattia con diarrea ematica. Alla colonscopia vi erano ulcere profonde (Mayo score 3); all’istologia vi era infiammazione della lamina propria e criptite. È stato iniziato pertanto trattamento con infliximab. Dopo la seconda infusione ha sviluppato un’eruzione orticarioide, pruriginosa a tronco e arti evoluta in bolle con cute eritematosa (Nikolsky’s sign negativo) senza coinvolgimento mucoso. Alla biopsia cutanea vi era infiammazione superficiale del derma, infiltrazione linfocitaria, deposito di IgG e C3 attraverso la membrana basale (immunofluorescenza diretta) che confermava il sospetto di pemfingoide bolloso. Le manifestazioni cutanee, regredite dopo la sospensione del farmaco, non sono ricomparse nonostante la successiva introduzione di adalimumab, un anti-TNFα ricombinante umanizzato. La paziente è asintomatica dopo 6 mesi dall’inizio del nuovo trattamento."
}