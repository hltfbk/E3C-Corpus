{
  "authors": [
    {
      "author": "Schiavone M"
    },
    {
      "author": "Fichera G"
    },
    {
      "author": "Lioniello M"
    },
    {
      "author": "Porcellini P"
    },
    {
      "author": "D’Avino M"
    },
    {
      "author": "Ilardi A"
    }
  ],
  "doi": "",
  "publication_date": "2018-MM-DD",
  "id": "IT102733",
  "url": "https://www.italjmed.org/index.php/ijm/article/download/itjm.2018.s1/1068/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di anni 74, obeso, iperteso, fumatore: in pronto soccorso per febbre, insorta nei 7 giorni precedenti il ricovero, resistente ai comuni antipiretici, e tosse scarsamente produttiva. Il paziente all’ingresso si presenta confuso, febbrile, sub-cianotico, ipossiemico (pO2=48 mmHg) e si obiettivano edemi declivi improntabili agli arti inferiori. Alla radiografia del torace evidenza di un’opacità pseudo-nodulare in paracardiaca destra. Inizia antibiotico-terapia empirica (Piperacillina/Tazobactam 4,5 g tid e.v.); viene richiesto il dosaggio degli anticorpi anti-Citomegalovirus, anti-Mycoplasma, anti-Clamidia e la determinazione qualitativa, nelle urine, dell’antigene solubile della L. pnemophila. La positività di quest’ultimo ci induce alla prescrizione di claritromicina e.v. (500 mg bid). Per la comparsa, in 2^ giornata, di una reazione orticarioide al tronco e agli arti, viene introdotta in terapia la levofloxacina (500 mg e.v. bid), con graduale miglioramento delle condizioni cliniche. Il paziente viene dimesso in 16^ giornata."
}