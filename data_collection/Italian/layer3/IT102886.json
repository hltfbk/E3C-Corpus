{
  "authors": [
    {
      "author": "V. Bonasia"
    },
    {
      "author": "M. Del Torre"
    }
  ],
  "doi": "",
  "publication_date": "2020-MM-DD",
  "id": "IT102886",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 81 anni, viene ricoverata in Medicina Interna nel sospetto polmonite ab ingestis. Da alcuni giorni vi era inoltre progressivo rallentamento psicomotorio. In anamnesi: demenza degenerativa vascolare con disturbi del comportamento, per cui assume quetiapina 150mg due volte al dì, e disfagia da un anno. All’ingresso la temperatura misurata era 33°, era estremamente rallentata, bradilalica, ipotesa e bradicardica (40-45bpm); la cute fredda, non marezzata; al torace rantoli crepitanti bibasali. All’ECG vi erano fibrillazione atriale lenta e l’onda J. La radiografia del torace non identificava chiari addensamenti. Venivano avviate l’infusione di soluzione fisiologica riscaldata e ceftriaxone; veniva inoltre sospesa la quetiapina. Gli esami urgenti escludevano la presenza di ipotiroidismo, ipocortisolismo, acidosi, disionie, ipoglicemia; non vi era leucocitosi e la PCR era solo lievemente aumentata. In 12 ore temperatura, pressione arteriosa e frequenza cardiaca si erano normalizzate. I dati emo- ed urocolturali sono risultati negativi."
}