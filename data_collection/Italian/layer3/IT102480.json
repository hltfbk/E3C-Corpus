{
  "authors": [
    {
      "author": "M. Di Nanno"
    },
    {
      "author": "M. Marinopiccoli"
    },
    {
      "author": "P. Di Berardino"
    }
  ],
  "doi": "",
  "publication_date": "2014-MM-DD",
  "id": "IT102480",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Presentiamo il caso di un paziente, uomo, 75 anni, che giunge alla nostra osservazione per linfedema degli arti inferiori, insorto da circa 2 mesi. Nellâ€™anamnesi, il paziente presenta: mieloma multiplo IgA lambda asintomatico, broncopneumopatia cronica ostruttiva, ipertensione arteriosa. Ha eseguito: Doppler venoso arti inferiori, che esclude segni di insufficienza venosa cronica e trombosi venosa profonda; Ecografia addome e pelvi che escludono lesioni ostruttive e linfoadenopatie. Una recente risonanza magnetica nucleare del rachide lombare, eseguita per lombalgia, evidenzia infiltrato dello spazio retroperitoneale e dei tessuti molli regione lombare e parete addominale. Nel sospetto clinico di amiloidosi secondaria, viene eseguita da noi biopsia del grasso periombelicale, colorazione con rosso Congo e esame immunoistochimico, con identificazione di sostanza amiloide AL. Il paziente viene dunque avviato a terapia fisica con linfodrenaggio, con riduzione del linfedema degli arti inferiori e a terapia ematologica."
}