{
  "authors": [
    {
      "author": "M.A. Palombino"
    },
    {
      "author": "E. Zunino"
    },
    {
      "author": "P. Gnerre"
    },
    {
      "author": "S. Berta"
    },
    {
      "author": "G. Carta"
    },
    {
      "author": "E. Monaco"
    },
    {
      "author": "L. Parodi"
    }
  ],
  "doi": "",
  "publication_date": "2016-MM-DD",
  "id": "IT102676",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di 85 anni si ricovera in medicina per anemizzazione e riferita melena. In anamnesi numerosi ricoveri in Medicina Interna (almeno 4) per anemizzazione da episodi di melena ricorrenti, diverticolosi del colon, ipertensione arteriosa, insufficienza renale cronica, valvulopatia aortica operata e artrite reumatoide. Gli esami ematochimici all’ingresso evidenziano anemia normocitica con iperferritinemia, segni di emolisi (incremento LDH e aptoglobina ridotta) e piastrinopenia. Durante i ricoveri precedenti i controlli gastroscopici erano risultati ripetutamente negativi mentre la colonscopia aveva evidenziato un quadro di diverticolosi del sigma con segni TC di diverticolite. Durante l’ultimo ricovero il controllo gastroscopico effettuato a 48 ore da un episodio di melena ha evidenziato la presenza di una lesione di Dieulafoy della seconda porzione duodenale sottoposta a trattamento periendoscopico."
}