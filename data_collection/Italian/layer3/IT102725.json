{
  "authors": [
    {
      "author": "Caruso C"
    },
    {
      "author": "De Rosa AR"
    },
    {
      "author": "Gigante M"
    },
    {
      "author": "Izzo CF"
    },
    {
      "author": "Paglia N"
    },
    {
      "author": "Iovinella V"
    }
  ],
  "doi": "",
  "publication_date": "2018-MM-DD",
  "id": "IT102725",
  "url": "https://www.italjmed.org/index.php/ijm/article/download/itjm.2018.s1/1068/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "R.L. di anni 34, giunge in P.S. per un dolore epigastrico urente, irradiantesi a sbarra. Gli esami d’urgenza mostrano un incremento massivo di trigliceridi (7680 mg/dl), colesterolo (1084 mg/dl) con amilasi 2X. La TC addome senza mdc, eseguita in urgenza, mostra l’incremento di volume del pancreas in toto con falda fluida peripancreatica discendente lungo la fascia pararenale anteriore. Pertanto la paziente è stata ricoverata presso l’UOC di Medicina Generale del PO San Paolo per i provvedimenti del caso. Il trattamento iniziale è stato analogo a quello delle altre forme di pancreatite acuta (digiuno, idratazione ev, analgesia, antibiotici, terapia di supporto). Nella nutrizione parenterale sono stati scelti preparati a basso contenuto lipidico. Non esistono linee guida specifiche per il trattamento della pancreatite acuta da ipertrigliceridemia, tuttavia vi è consenso sull’obiettivo di portare e mantenere i livelli di trigliceridi al di sotto di 500 mg/dl. Con il digiuno i livelli di trigliceridi si sono ridotti rapidamente <500 mg/dl. La paziente è stata dimessa in 32 giornata con la normalizzazione dei parametri lipidici, crasi ematica e il rientro degli indici infiammatori."
}