{
  "authors": [
    {
      "author": "G.P. Martino"
    },
    {
      "author": "S. Girotti"
    },
    {
      "author": "L. Manfredi"
    },
    {
      "author": "D. Benfaremo"
    },
    {
      "author": "G. Bitti"
    }
  ],
  "doi": "",
  "publication_date": "2017-MM-DD",
  "id": "IT102703",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Giungeva presso il nostro DEA una studentessa di 17 anni, accompagnata dal 118, per un episodio di breve perdita di coscienza. La paziente era seduta, durante la lezione, quando informava l’amica di sentirsi male e dopo pochi secondi si accasciava sul banco. Veniva distesa a terra in posizione di Trendelemburg con rapida ripresa di coscienza. All’arrivo in PS la P.A. era 95/60 mmHg, la F.C. 74 bpm ritmica, la SatO2 99% in aa, l’esame obiettivo generale nella norma e l’ECG mostrava un ritmo sinusale. Si trattava del terzo episodio sincopale ed i primi due erano stati caratterizzati da trauma cranico. La paziente era stata sottoposta recentemente ad esami ematochimici, Tilting test, ecg holter, ecocardiografia, ecodoppler TSA, RMN encefalo, EEG. Tutti gli esami risultavano negativi ad eccezione del Tilting test che risultava positivo per ipotensione (80/60), bradicardia (FC 50 bpm) e sincope dopo 10 minuti dall’inizio del test. Alla paziente venivano consigliate generiche misure comportamentali."
}