{
  "authors": [
    {
      "author": "M.C. Fontana"
    },
    {
      "author": "C. Graziosi"
    },
    {
      "author": "S. Ballestri"
    },
    {
      "author": "G. Cioni"
    }
  ],
  "doi": "",
  "publication_date": "2016-MM-DD",
  "id": "IT102657",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Descriviamo il caso di una donna di 78 anni, recentemente sottoposta ad intervento di sostituzione valvolare aortica con protesi biologica, affetta da interstiziopatia polmonare, già in ossigenoterapia domiciliare notturna, ricoverata per severa insufficienza respiratoria ipossiemica, associata a marcata ipotensione. Non riferiti traumi recenti, né cadute. Quadro ecocardiografico di dilatazione delle sezioni di destra, con aspetto a D-shape del ventricolo destro, rilievo inoltre di TVP femorale sinistra. TC torace con conferma di TEP a cavaliere. Sottoposta a trattamento fibrinolitico, seguito da rapido miglioramento del quadro ipotensivo e della insufficienza respiratoria. Dopo 5 ore dal trattamento comparsa improvvisa di intenso dolore al fianco sinistro associata ad ipotensione marcata. Rilievo ecografico di liquido libero perisplenico ed in seguito di voluminoso ematoma secondario a lacerazione di milza. Non sono emerse cause neoplastiche, né infettive o ematologiche della rottura di milza, verosimilmente spontanea."
}