{
  "authors": [
    {
      "author": "Asti A"
    },
    {
      "author": "Tirelli P"
    },
    {
      "author": "D’Alessandro A"
    },
    {
      "author": "Maresca G"
    },
    {
      "author": "Perrone G"
    },
    {
      "author": "Nardi S"
    },
    {
      "author": "D’Alessandro G"
    }
  ],
  "doi": "",
  "publication_date": "2015-MM-DD",
  "id": "IT102542",
  "url": "https://www.italjmed.org/index.php/ijm/article/download/itjm.2015.s1/549/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "G.I., di anni 37, di origine ucraina, giunge alla nostra osservazione per dispnea ingravescente ed edemi declivi da circa una settimana. In anamnesi non segnala patologie degne di nota. All’esame obiettivo si repertano edemi declivi improntabili, al torace fini crepitii basali e al cuore un soffio diastolico 3/6 sul focolaio della mitrale. L’ECG evidenzia ritmo sinusale a F.C. di 120 bpm con onde T invertite da V2 a V6, l’Rx torace risulta negativo per patologie focali e gli esami ematochimici mostrano: G.B.=16.100/mmc, Hb=9,4 g/dl (MCV=71 fl), ALT=53 U/L, Fe=15 ng/dl, negativi gli enzimi cardiaci; anche il controllo degli enzimi cardiaci successivi risulterà negativo. Nel sospetto comunque di una SCA alla paziente viene praticato un ecocardiogramma che evidenzia “una massa di 58x42 mm a partenza dal setto interatriale ed impegnata attraverso la mitrale fino al medio ventricolo: trattasi verosimilmente di mixoma atriale”. La paziente viene immediatamente trasferita in struttura cardiochirurgica, operata con la conferma dell’ipotesi diagnostica e successivamente dimessa con “restitutio ad integrum”."
}