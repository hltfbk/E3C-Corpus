{
  "authors": [
    {
      "author": "G. Chesi"
    },
    {
      "author": "S. Ognibene"
    }
  ],
  "doi": "",
  "publication_date": "2017-MM-DD",
  "id": "IT102698",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "M di 79 anni affetto da ipertrofia prostatica. Giungeva in PS lamentando dolore lombare sn irradiato in sede inguinale omolaterale da alcuni giorni e trattato con FANS senza beneficio. La mattina del ricovero rialzo febbrile preceduto da brividi scuotenti. Emodinamicamente stabile; EGA ed esami escludevano uno stato di sepsi grave. Obiettività e radiografia del torace nei limiti di norma. Si tratteneva in ricovero nel sospetto di colica renale e associata IVU. All’ingresso in reparto si avviavano esami colturali (emo e urinocolture). In seconda giornata si assisteva al rialzo dei markers d’infezione (PCT:4.17 ng/ml; PRC 20,8 mg/dl) e precoce positivizzazione dei colturali per E.coli R a chinolonici su cui si impostava terapia con Ceftriaxone ev. La TC addome escludeva nefrolitiasi o calcolosi renale evidenziando la presenza di formazione nodulare prostatica ipointensa sinistra di 3,5 cm, sospetta per localizzazione infiammatoria. Nonostante la terapia antibiotica mirata persistevano puntate febbrili cui si associavano dolori circoscritti al rachide lombare. Nel sospetto di secondaria localizzazione discitica abbiamo eseguito RMN-rachide che non risultava dirimente ed infine PET/TC con 18FFDG che documentava ipercaptazione del tracciante a livello del muscolo psoas sn, dei tessuti perivertebrali e del pilastro diaframmatico dx compatibile con piomiosite secondaria. Il paziente ha svolto tp ab mirata per 3 mesi fino a normalizzazione della PCR e risoluzione della febbricola e del dolore lombare."
}