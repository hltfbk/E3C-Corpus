{
  "authors": [
    {
      "author": "C. Di Blasi Lo Cuccio"
    },
    {
      "author": "A. De Palma"
    },
    {
      "author": "G. Raffaelli"
    },
    {
      "author": "M. Alessandri"
    }
  ],
  "doi": "",
  "publication_date": "2018-MM-DD",
  "id": "IT102744",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Presentiamo il caso di una paziente di 78 anni, affetta da una forma di vasculite sistemica con interessamento isteroannessiale. All'esordio comparsa di febbre serotina, poliartralgie, metrorragia; riscontro di piometra (Acinetobacter +). Durante ricovero in Ginecologia effettuava indagini clinico-strumentali (inclusa TC torace-addome ed ecocardio, negative, riscontro di ANA+ e Reumatest +) e diverse linee di terapia antibiotica, inefficaci sulla febbre. Sottoposta ad istero-annessiectomia, riscontro di vasculite ovarica e uterina (infiltrati linfoplasmacellulari e neutrofili con aggregati di macrofagi e rarissime cellule giganti multinucleate in endometrio e miometrio e ai piccoli vasi, con focale necrosi fibrinoide). Trattata con steroide a basse dosi, a distanza di sei mesi allo scalaggio del cortisone recidiva di febbre e comparsa di artrite non erosiva, simmetrica, delle articolazioni MTF e delle caviglie, e disestesie agli arti inferiori; alla PET, eseguita sotto steroide a dosaggio medio, non segni di captazione dei vasi di grosso-medio calibro; rilievo EMG di polineuropatia mista assonale e demielinizzante di grado marcato. Negativi ENA, antiDNA, ANCA, crioglobuline, HBV e HCV; complemento non consumato."
}