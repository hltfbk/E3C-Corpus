{
  "authors": [
    {
      "author": "M. Ghelfi"
    },
    {
      "author": "P. Cavallo"
    },
    {
      "author": "A. Salomoni"
    },
    {
      "author": "G. Brusco"
    },
    {
      "author": "M. Carbone"
    },
    {
      "author": "L. Magnani"
    }
  ],
  "doi": "",
  "publication_date": "2014-MM-DD",
  "id": "IT102490",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 73 anni, affetto da diabete mellito di tipo 2 in terapia ipoglicemizzante orale, giunge alla nostra osservazione dopo essere stato sottoposto a ESWL per litiasi renale. Agli esami ematici: calcio 12.2 mg/dl (vn 8.6-10.2), fosforo 2.3 mg/dl (vn 2.7-4.5), PTH 200 pg/ml (vn 15-65), TSH 2.06 μIU/ml (vn 0.27-4.2), calcitonina <2 pg/ml (vn 0-13), creatinina 1.1 mg/dl (vn 0.6-1.3). Si propone ricovero ospedaliero che il paziente rifiuta, pertanto si imposta terapia medica per l’ipercalcemia e si consiglia esecuzione di scintigrafia paratiroidea con Sestamibi, che il paziente rifiuta; su indicazione urologica esegue TC addome che rileva la presenza di multiple formazioni calcolotiche bilaterali renali ed endovescicali ed esclude la presenza di masse espansive endoaddominali. Si ribadisce al paziente la necessità di eseguire scintigrafia paratiroidea, che evidenza un adenoma paratiroideo inferiore dx. Il paziente viene quindi sottoposto ad intervento di paratiroidectomia inferiore dx video-assistita senza alcuna complicanza. Attualmente, in corso di follow up post-intervento, normalizzazione dei parametri di laboratorio."
}