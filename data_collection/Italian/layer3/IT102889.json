{
  "authors": [
    {
      "author": "M. Chiappalone"
    },
    {
      "author": "M.C. Tringali"
    },
    {
      "author": "D. La Rosa"
    },
    {
      "author": "N. Laganà"
    },
    {
      "author": "V. Viapiana"
    },
    {
      "author": "F. Napoli"
    },
    {
      "author": "A.G. Versace"
    }
  ],
  "doi": "",
  "publication_date": "2020-MM-DD",
  "id": "IT102889",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente donna di 86 anni affetta da cardiopatia ipertensiva, stenosi aortica severa, ateromasia carotidea, pregressa tiroidectomia totale. La paziente giungeva nel reparto di medicina d’urgenza per dolore toracico, vomito e riferito episodio sincopale. All’ECG sopra-livellamento del tratto ST ed incremento degli indici di miocardionecrosi; all’ecoscopia: ipocinesia dei segmenti medi e apicali del Vsn, normale contrattilità dei segmenti basali; FE stimata 40%. Si inviava la paziente ad eseguire studio coronarografico che mostrava coronarie indenni. Agli esami laboratoristici riscontro di gravi turbe elettrolitiche (valore min. K: 1.6 mmol/l, Mg 0.9 mg/dl) e comparsa di ulteriori alterazioni all’ECG: ritmo sinusale interrotto da extrasistoli ventricolari, polimorfe, precoci, a cadenza bigemina. BBdx. Diffuse anomalie della ripolarizzazione. Marcato allungamento del Qt (640/Qtc 0,541. Si intraprendeva terapia endovenosa con sol. glucosata 5%+10UI di insulina rapida+KCl 20 mEq+4 f di solfato di Mg in 100 cc di sol fis., con rapida normalizzazione del quadro ecgrafico. Durante la degenza si è assistito a graduale risoluzione della disionia (alla dimissione K:4.2 mmol/l, Mg 1,7 mg/dl) e riduzione degli enzimi di miocardionecrosi."
}