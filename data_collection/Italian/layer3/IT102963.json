{
  "authors": [],
  "doi": "",
  "publication_date": "2020-MM-DD",
  "id": "IT102963",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "La Sig.ra Beatrice di 86 anni, è un’anziana contadina che vive con la figlia a causa di notevoli difficoltà motorie, dovute al peso (oltre 100 Kg), all’evoluta gonartrosi e alla elefantiasi delle gambe da linfedema cronico. Un mese fa, improvvisamente è insorto uno stato confusionale acuto, con deliri persecutori, agitazione, allucinazioni visive e sonno agitato. La figlia, affidabile come fonte anamnestica riferisce normali funzioni cognitive e assenza di precedenti episodi di delirium; nemmeno il carattere si era modificato negli anni: sempre autoritaria, impartiva ordini a tutti, appoggiata su una sedia, trasformata in deambulatore. Da allora la figlia è molto preoccupata per sua madre poiché nonostante le funzioni cognitive intatte si rifiuta di deambulare ed ha quindi velocemente sviluppato una sindrome da immobilizzazione. Il Medico di Medicina Generale attiva il servizio infermieristico domiciliare per valutare il quadro e prevenire le complicanze dell’immobilită. L’infermiere dell'DI riscontra una LPD III stadio in zona sacrale."
}