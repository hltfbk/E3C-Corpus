{
  "authors": [],
  "doi": "",
  "publication_date": "2021-02-01",
  "id": "IT106334",
  "url": "",
  "source": "Agenzia Italiana del Farmaco",
  "source_url": "https://farmaci.agenziafarmaco.gov.it",
  "licence": "CC-BY-NC",
  "language": "it",
  "type": "other",
  "description": "patient information leaflets for medicines",
  "text": "Confezioni \r\n Docetaxel ratiopharm Italia 20 mg/ml concentrato per soluz. per inf. 1 flaconcino 20 mg/1 ml Docetaxel ratiopharm Italia 20 mg/ml concentrato per soluz. per inf. 1 flaconcino 80 mg/4 ml\nCos'è Docetaxel Ratiopharm Italia? \r\n Docetaxel Ratiopharm Italia  è un farmaco a base del principio attivo  Docetaxel , appartenente alla categoria degli  Antineoplastici  e nello specifico  Taxani . E' commercializzato in Italia dall'azienda  Teva Italia S.r.l. - Sede legale . Docetaxel Ratiopharm Italia  può essere prescritto con  Ricetta OSP - medicinali soggetti a prescrizione medica limitativa, utilizzabili esclusivamente in ambiente ospedaliero o in struttura ad esso assimilabile .\r\n\t\t\t\t\t\t\t\t\t\t \r\n\nInformazioni commerciali sulla prescrizione \r\n Titolare:  Teva B.V. Concessionario:  Teva Italia S.r.l. - Sede legale Ricetta:  OSP - medicinali soggetti a prescrizione medica limitativa, utilizzabili esclusivamente in ambiente ospedaliero o in struttura ad esso assimilabile Classe:  H Principio attivo:  Docetaxel Gruppo terapeutico:  Antineoplastici Forma farmaceutica:  soluzione (uso interno)\nIndicazioni \r\n \r\n Cancro della mammella \r\n Docetaxel RATIOPHARM ITALIA in associazione con doxorubicina e ciclofosfamide è indicato per il trattamento adiuvante di pazienti con: \r\n \r\n  cancro della mammella operabile linfonodo positivo; \r\n  cancro della mammella operabile linfonodo negativo. \r\n \r\n Nei pazienti con cancro della mammella operabile linfonodo negativo, il trattamento adiuvante deve essere limitato ai pazienti candidati alla chemioterapia secondo i criteri internazionali per il trattamento primario del cancro della mammella nelle fasi iniziali (vedere paragrafo 5.1). \r\n DOCETAXEL RATIOPHARM ITALIA in associazione con doxorubicina è indicato per il trattamento di pazienti con cancro della mammella localmente avanzato o metastatico che non hanno ricevuto una precedente terapia citotossica per questa patologia. \r\n DOCETAXEL RATIOPHARM ITALIA in monoterapia è indicato per il trattamento di pazienti con cancro della mammella localmente avanzato o metastatico, dopo fallimento di una terapia citotossica. La precedente chemioterapia deve aver compreso una antraciclina o un agente alchilante. \r\n DOCETAXEL RATIOPHARM ITALIA in associazione con trastuzumab è indicato per il trattamento di pazienti con cancro della mammella metastatico, con iperespressione di HER2 e che non hanno ricevuto in precedenza un trattamento chemioterapico per malattia metastatica. \r\n DOCETAXEL RATIOPHARM ITALIA in associazione con capecitabina è indicato per il trattamento di pazienti con cancro della mammella localmente avanzato o metastatico dopo fallimento di una chemioterapia citotossica. La precedente chemioterapia deve aver compreso una antraciclina. \r\n Cancro del polmone non a piccole cellule \r\n DOCETAXEL RATIOPHARM ITALIA è indicato per il trattamento di pazienti con cancro del polmone non a piccole cellule localmente avanzato o metastatico, dopo fallimento di un precedente trattamento chemioterapico. \r\n DOCETAXEL RATIOPHARM ITALIA in associazione con cisplatino è indicato per il trattamento di pazienti con cancro del polmone non a piccole cellule non operabile, localmente avanzato o metastatico che non hanno ricevuto precedenti chemioterapie per questa patologia. \r\n Cancro della prostata \r\n DOCETAXEL RATIOPHARM ITALIA in associazione con prednisone o prednisolone è indicato nella terapia dei pazienti con cancro della prostata metastatico ormono-refrattario. \r\n Adenocarcinoma dello stomaco \r\n DOCETAXEL RATIOPHARM ITALIA in associazione con cisplatino e 5-fluorouracile è indicato per il trattamento dei pazienti con adenocarcinoma dello stomaco metastatico, compreso l'adenocarcinoma della giunzione gastroesofagea, che non hanno in precedenza ricevuto chemioterapia per la malattia metastatica. \r\n Cancro del collo e della testa \r\n DOCETAXEL RATIOPHARM ITALIA in associazione con cisplatino e 5-fluorouracile è indicato per il trattamento di induzione dei pazienti con carcinoma a cellule squamose localmente avanzato del collo e della testa.\nPosologia \r\n L'utilizzo di Docetaxel deve essere limitato ai reparti specializzati nella somministrazione di chemioterapie citotossiche e la sua somministrazione deve essere effettuata solo sotto il controllo di un medico specializzato nell'utilizzo di chemioterapia antitumorale (vedere paragrafo 6.6). \r\n Posologia \r\n Per il cancro della mammella, il cancro del polmone non a piccole cellule, l'adenocarcinoma dello stomaco e cancro del collo e della testa, può essere utilizzata, se non controindicata, una premedicazione con un corticosteroide orale, quale desametasone 16 mg/die (es. 8 mg BID) per 3 giorni iniziando 1 giorno prima della somministrazione di docetaxel (vedere paragrafo 4.4). \r\n Per il cancro della prostata, dato l'utilizzo contemporaneo di prednisone o prednisolone, il regime di premedicazione raccomandato è desametasone 8 mg per via orale 12 ore, 3 ore e 1 ora prima dell'infusione di docetaxel (vedere paragrafo 4.4). \r\n La profilassi con G-CSF può essere utilizzata per ridurre il rischio di tossicità ematologica. \r\n La soluzione diluita deve essere somministrata con una tecnica asettica come infusione di un'ora a temperatura ambiente e in condizioni di illuminazione normali ogni tre settimane. \r\n Cancro della mammella \r\n Per la terapia adiuvante del cancro della mammella operabile linfonodo positivo e linfonodo negativo, la dose di docetaxel raccomandata è di 75 mg/m 2  somministrata 1 ora dopo doxorubicina 50 mg/m 2  e ciclofosfamide 500 mg/m 2  ogni 3 settimane per 6 cicli (regime TAC) (vedere anche Adattamento della dose durante il trattamento). \r\n Per il trattamento di pazienti con cancro della mammella localmente avanzato o metastatico la dose raccomandata di docetaxel in monoterapia è 100 mg/m 2 . Nel trattamento di prima linea, docetaxel 75 mg/m 2  è somministrato in associazione con doxorubicina (50 mg/m 2 ). \r\n In associazione con trastuzumab la dose raccomandata di docetaxel è 100 mg/m 2  ogni 3 settimane, con trastuzumab somministrato settimanalmente. Nello studio registrativo l'infusione iniziale di docetaxel è stata iniziata il giorno dopo la prima somministrazione di trastuzumab. Le successive dosi di docetaxel sono state somministrate immediatamente dopo l'infusione di trastuzumab se la precedente dose di trastuzumab era stata ben tollerata. Per la dose e la somministrazione di trastuzumab, vedere il Riassunto delle Caratteristiche del Prodotto di trastuzumab. \r\n In associazione con capecitabina, la dose raccomandata di docetaxel è di 75 mg/m 2  ogni tre settimane, in associazione con capecitabina alla dose di 1250 mg/m 2  due volte al giorno (entro 30 minuti dopo il pasto) per 2 settimane seguite da un intervallo di 1 settimana. Per il calcolo della dose di capecitabina secondo la superficie corporea, vedere il Riassunto delle Caratteristiche del Prodotto di capecitabina. \r\n Cancro del polmone non a piccole cellule \r\n In pazienti che non hanno mai ricevuto chemioterapia per il cancro del polmone non a piccole cellule, la dose raccomandata è docetaxel 75 mg/m 2  seguita immediatamente da cisplatino 75 mg/m 2  in 30-60 minuti. Per il trattamento dopo fallimento di precedente chemioterapia contenente platino, la dose raccomandata è di 75 mg/m 2  in monoterapia. \r\n Cancro della prostata \r\n La dose raccomandata di docetaxel è di 75 mg/m 2 . Prednisone o prednisolone 5 mg per via orale due volte al giorno viene somministrato in maniera continuativa. (vedere paragrafo 5.1). \r\n Adenocarcinoma dello stomaco \r\n La dose raccomandata di docetaxel è 75 mg/m 2  in infusione della durata di 1 ora, seguita da cisplatino 75 mg/m 2 , in infusione della durata di 1-3 ore (entrambe solo al giorno 1), seguita da 5-fluorouracile 750 mg/m 2  al giorno somministrato in infusione continua di 24 ore per 5 giorni, a partire dalla fine dell'infusione di cisplatino. \r\n Il trattamento è ripetuto ogni tre settimane. I pazienti devono ricevere una premedicazione con antiemetici ed un'adeguata idratazione per la somministrazione del cisplatino. Deve essere fatta la profilassi con G-CSF in modo tale da attenuare il rischio di tossicità ematologiche (vedere inoltre Adattamento della dose durante il trattamento). \r\n Cancro del collo e della testa \r\n I pazienti devono ricevere antiemetici come premedicazione ed un'idratazione adeguata (prima e dopo la somministrazione del cisplatino). La profilassi con G-CSF può essere fatta in modo tale da attenuare il rischio di tossicità ematologiche. Tutti i pazienti trattati con docetaxel degli studi TAX 323 e TAX 324 hanno ricevuto una profilassi antibiotica. \r\n Chemioterapia di induzione seguita da radioterapia (TAX 323) \r\n Per il trattamento di induzione dei pazienti con carcinoma a cellule squamose localmente avanzato e non operabile del collo e della testa (SCCHN), la dose raccomandata di docetaxel è di 75 mg/m 2  come infusione di 1 ora seguita dal cisplatino 75 mg/m 2  per oltre 1 ora, il giorno 1, seguita da 5-fluorouracile 750 mg/m 2  al giorno somministrato in infusione continua per 5 giorni. Questo schema posologico viene somministrato ogni 3 settimane per 4 cicli. A seguito della chemioterapia, i pazienti devono ricevere la radioterapia. \r\n \r\n  Chemioterapia di induzione seguita da chemioradioterapia (TAX 324) \r\n \r\n Per il trattamento di induzione dei pazienti con carcinoma localmente avanzato del collo e della testa a cellule squamose (SCCHN) (tecnicamente inoperabile, con una bassa probabilità di riuscita chirurgica, e nell'ottica di una conservazione dell'organo) la dose raccomandata di docetaxel è 75 mg/m 2  in infusione endovenosa della durata di 1 ora, il giorno 1, seguita dal cisplatino 100 mg/m 2  somministrato in infusione della durata di 30 minuti fino a tre ore, seguito da 5-fluorouracile 1000 mg/m 2  al giorno, somministrato in infusione continua dal giorno 1 al giorno 4. Questo schema posologico viene somministrato ogni tre settimane per tre cicli. Dopo la chemioterapia, i pazienti devono ricevere la chemio-radioterapia. \r\n Per le modifiche della dose di cisplatino e 5-fluorouracile, vedere gli specifici Riassunti delle Caratteristiche del Prodotto. \r\n Adattamento della dose durante il trattamento \r\n Generale \r\n Il docetaxel deve essere somministrato quando la conta dei neutrofili è ≥ 1500 cellule/mm 3 . \r\n In pazienti che abbiano manifestato, durante la terapia con docetaxel, neutropenia febbrile, conta dei neutrofili <500 cellule/mm 3  per più di una settimana, reazioni cutanee gravi o cumulative, o neuropatia periferica grave, la dose di docetaxel deve essere ridotta da 100 mg/m 2  a 75 mg/m 2  e/o da 75 a 60 mg/m 2 . Se, a 60 mg/m 2 , il paziente continua a manifestare queste reazioni, il trattamento deve essere interrotto. \r\n Terapia adiuvante per il cancro della mammella \r\n Una profilassi primaria con G-CSF deve essere considerata per i pazienti che ricevono una terapia adiuvante con docetaxel, doxorubicina e ciclofosfamide (TAC) per il cancro della mammella. Nei pazienti che presentano neutropenia febbrile e/o infezione neutropenica la dose di docetaxel deve essere ridotta a 60 mg/m 2  in tutti i cicli successivi (vedere paragrafi 4.4 e 4.8). Nei pazienti che manifestano una stomatite di Grado 3 o 4 la dose deve essere ridotta a 60 mg/m 2 . \r\n In associazione con cisplatino \r\n Per i pazienti trattati inizialmente con docetaxel 75 mg/m 2  in associazione con cisplatino ed il cui nadir della conta piastrinica nel precedente ciclo di terapia è stato < 25000 cellule/mm 3 , o in pazienti che manifestano neutropenia febbrile, o in pazienti con grave tossicità non ematologica, la dose di docetaxel nei cicli successivi deve essere ridotta a 65 mg/m 2 . Per gli aggiustamenti della dose di cisplatino, vedere il corrispondente Riassunto delle Caratteristiche del Prodotto. \r\n In associazione con capecitabina \r\n \r\n  Per l'adattamento della dose di capecitabina, vedere il Riassunto delle Caratteristiche di Prodotto di capecitabina. \r\n  Nei pazienti che sviluppano la prima comparsa di una tossicità di Grado 2 che permane al momento della somministrazione successiva di docetaxel/capecitabina, il trattamento deve essere rimandato fino a risoluzione al Grado 0-1, e successivamente ripreso con il 100% della dose iniziale. \r\n  Nei pazienti che sviluppano la seconda comparsa di una tossicità di Grado 2, oppure la prima comparsa di una tossicità di Grado 3 in qualsiasi momento del ciclo di terapia, il trattamento deve essere rimandato fino a risoluzione al Grado 0-1 e successivamente ripreso con docetaxel 55 mg/m 2 . \r\n  Per una qualsiasi comparsa successiva di tossicità o per una qualsiasi tossicità di Grado 4, sospendere la terapia con docetaxel. \r\n \r\n Per le modifiche della dose di trastuzumab, vedere il Riassunto delle Caratteristiche del Prodotto di trastuzumab. \r\n In associazione con cisplatino e 5 - fluorouracile \r\n Se si verifica un episodio di neutropenia febbrile, neutropenia prolungata o infezione neutropenica malgrado l'uso di G-CSF, la dose di docetaxel deve essere ridotta da 75 a 60 mg/m 2 . Se si verificano ulteriori episodi di neutropenia complicata la dose di docetaxel deve essere ridotta da 60 a 45 mg/m 2 . Nel caso di trombocitopenia di Grado 4 la dose di docetaxel deve essere ridotta da 75 a 60 mg/m 2 . I pazienti non devono essere ritrattati con altri cicli di docetaxel fino a che i neutrofili non ritornino ad un livello >1.500 cellule/mm 3  e le piastrine non ritornino ad un livello >100.000 cellule/mm 3 . Interrompere il trattamento se queste tossicità persistono (vedere paragrafo 4.4). \r\n Modifiche della dose raccomandata a causa della tossicità in pazienti trattati con docetaxel in associazione con cisplatino e 5-fluorouracile (5-FU): \r\n \r\n  \r\n   \r\n    \r\n    Tossicità \r\n    \r\n    \r\n    Aggiustamento della dose \r\n    \r\n   \r\n   \r\n    \r\n    Diarrea di grado 3 \r\n    \r\n    \r\n    Primo episodio: ridurre la dose del 5-FU del 20%. \r\n    Secondo episodio: ridurre la dose di docetaxel del 20%. \r\n    \r\n   \r\n   \r\n    \r\n    Diarrea di grado 4 \r\n    \r\n    \r\n    Primo episodio: ridurre le dosi del docetaxel e del 5-FU del 20%. \r\n    Secondo episodio: interrompere il trattamento. \r\n    \r\n   \r\n   \r\n    \r\n    Stomatiti/mucositi di grado 3 \r\n    \r\n    \r\n    Primo episodio: ridurre la dose del 5-FU del 20%. \r\n    Secondo episodio: interrompere il solo 5-FU, in tutti i cicli successivi. \r\n    Terzo episodio: ridurre la dose di docetaxel del 20%. \r\n    \r\n   \r\n   \r\n    \r\n    Stomatiti/mucositi di grado 4 \r\n    \r\n    \r\n    Primo episodio: interrompere il solo 5-FU, in tutti i cicli successivi. \r\n    Secondo episodio: ridurre la dose di docetaxel del 20%. \r\n    \r\n   \r\n  \r\n \r\n Per le modifiche della dose del cisplatino e del 5-fluorouracile, vedere gli specifici Riassunti delle Caratteristiche dei Prodotti. \r\n Negli studi registrativi SCCHN in pazienti che hanno manifestato neutropenia complicata (comprendente neutropenia prolungata, neutropenia febbrile o infezione), è stato raccomandato l'uso di G-CSF per fornire una copertura profilattica (es. giorni 6-15) in tutti i cicli successivi. \r\n Popolazioni particolari \r\n Pazienti con compromissione epatica \r\n Sulla base dei dati di farmacocinetica con docetaxel a 100 mg/m 2  somministrato come unico trattamento, nei pazienti con aumenti delle transaminasi (ALT e/o AST) maggiori di 1,5 volte il limite superiore normale (ULN) e della fosfatasi alcalina maggiore di 2,5 volte il limite superiore normale, la dose di docetaxel raccomandata è 75 mg/m 2  (vedere paragrafi 4.4 e 5.2). Per i pazienti con bilirubina sierica oltre il limite superiore normale e/o ALT e AST > 3,5 volte il limite superiore normale associati con fosfatasi alcalina maggiore di 6 volte il limite superiore normale, non può essere raccomandata alcuna riduzione della dose e il docetaxel non deve essere somministrato se non nei casi in cui sia strettamente indicato. \r\n In associazione con cisplatino e 5-fluorouracile per il trattamento dei pazienti con adenocarcinoma dello stomaco, lo studio clinico registrativo ha escluso i pazienti con un valore di ALT e/o AST > 1,5 volte il limite superiore normale associato a un valore di fosfatasi alcalina > 2,5 volte il limite superiore normale e a un valore di bilirubina >1 volta il limite superiore normale; per questi pazienti, nessuna riduzione della dose può essere raccomandata ed il docetaxel non deve essere usato a meno che non sia strettamente indicato. Non sono disponibili dati in pazienti con compromissione epatica trattati con docetaxel in associazione nelle altre indicazioni. \r\n Questo medicinale contiene 400 mg di etanolo per ml di concentrato. Ne deve essere tenuto conto nelle popolazioni ad alto rischio, quali i pazienti affetti da epatopatia. \r\n Popolazione pediatrica  \r\n La sicurezza e l'efficacia di docetaxel nel carcinoma nasofaringeo nei bambini di età da 1 mese a meno di 18 anni non sono state stabilite. \r\n Non c'è un uso rilevante di docetaxel nella popolazione pediatrica nelle indicazioni di cancro della mammella, cancro del polmone non a piccole cellule, cancro della prostata, adenocarcinoma dello stomaco e cancro del collo e della testa, escludendo il carcinoma nasofaringeo tipo II e III meno differenziato. \r\n Pazienti anziani \r\n Sulla base di un'analisi di farmacocinetica di popolazione, non vi sono speciali istruzioni per l'uso negli anziani. In associazione con capecitabina per i pazienti di età di 60 anni e oltre, si raccomanda una riduzione della dose iniziale di capecitabina al 75% (vedere il Riassunto delle Caratteristiche di Prodotto di capecitabina). \r\n Metodo di somministrazione \r\n Per le istruzioni sulla preparazione e sulla somministrazione del prodotto, vedere il paragrafo 6.6.\nControindicazioni \r\n \r\n Ipersensibilità al principio attivo o ad uno qualsiasi degli eccipienti elencati al paragrafo 6.1. \r\n Pazienti con una conta iniziale di neutrofili < 1.500 cellule/mm 3 . \r\n Pazienti con compromissione epatica grave (vedere paragrafi 4.2 e 4.4). \r\n Le controindicazioni per gli altri medicinali valgono anche quando utilizzati in associazione con Docetaxel. \r\n\nAvvertenze speciali e precauzioni di impiego \r\n Salvo controindicazioni, per i tumori della mammella e del polmone non a piccole cellule la premedicazione con corticosteroidi orali, come desametasone 16 mg al dì (es. 8 mg BID) per  \r\n\t\t\t\t\t\t\t\t\t\t\t\r\n\t\t\t\t\t\t\t\t\t\t\t...  Vedi la Scheda Tecnica del farmaco - RCP - completa: accedi al sito www.codifa.it \r\n\nInterazioni con altri medicinali e altre forme di interazione \r\n Studi in vitro hanno dimostrato che il metabolismo del docetaxel può essere modificato dalla somministrazione contemporanea di composti inducenti o inibenti il citocromo P450-3A o che vengano da questo metabolizzati  ...  Vedi la Scheda Tecnica del farmaco - RCP - completa: accedi al sito www.codifa.it Interazioni riportate su letteratura scientifica internazionale Prima di prendere  \"Docetaxel Ratiopharm Italia\"  insieme ad altri farmaci come  Dronedarone Aristo ,  Multaq ,  Nervaxon , etc.., chiedi al tuo al tuo medico o farmacista di fiducia di verificare che sia sicuro e non dannoso per la tua salute ... \nAssumere Docetaxel Ratiopharm Italia durante la gravidanza e l'allattamento \r\n Posso prendere Docetaxel Ratiopharm Italia durante la gravidanza e l'allattamento? Gravidanza  Non ci sono informazioni sull'uso di Docetaxel nella donna in gravidanza. In studi effettuati sul ratto e sul coniglio, docetaxel risulta embriotossico e fetotossico e riduce la fertilità nel \r\n\t\t\t\t\t\t\t\t\t\t ...  Vedi la Scheda Tecnica del farmaco - RCP - completa: accedi al sito www.codifa.it \r\n\nEffetti sulla capacità di guidare veicoli e sull'uso di macchinari \r\n \r\n Non sono stati eseguiti studi sugli effetti sulla capacità di guidare o di utilizzare macchinari. \r\n La quantità di alcool in questo medicinale e gli effetti indesiderati del prodotto possono compromettere la capacità di guidare o di utilizzare macchinari (vedere paragrafi 4.4 e 4.8). Pertanto, i pazienti devono essere avvisati dell'impatto potenziale della quantità di alcol e degli effetti indesiderati del prodotto sulla capacità di guidare o di utilizzare macchinari, ed essere consigliati di non guidare o usare macchinari se hanno questi effetti indesiderati durante il trattamento. \r\n\nEffetti indesiderati \r\n Riassunto del profilo di sicurezza per tutte le indicazioni  Le reazioni avverse considerate possibilmente o probabilmente correlate alla somministrazione di Docetaxel sono state ottenute in:   1312 e 121 pazienti  ...  Vedi la Scheda Tecnica del farmaco - RCP - completa: accedi al sito www.codifa.it \r\n\nSovradosaggio \r\n \r\n Sono stati riportati alcuni casi di sovradosaggio. Non esiste antidoto noto per il sovradosaggio da Docetaxel. In caso di sovradosaggio, il paziente deve essere tenuto in un'unità specializzata e le funzioni vitali strettamente monitorate. In caso di sovradosaggio, ci si può aspettare un'esacerbazione degli eventi avversi. Le complicazioni principali attese in caso di sovradosaggio consistono in soppressione del midollo osseo, neurotossicità periferica e mucosite. I pazienti devono ricevere G-CSF terapeutico al più presto dopo evidenza di sovradosaggio. Devono essere intraprese altre misure sintomatiche appropriate, secondo necessità. \r\n\nProprietà farmacodinamiche \r\n Categoria farmacoterapeutica: Agenti antineoplastici, Codice ATC: L01CD 02  Meccanismo d'azione  Il Docetaxel è un farmaco antineoplastico che agisce favorendo l'aggregazione di tubulina in microtubuli stabili e inibisce la loro disaggregazione, \r\n\r\n\r\n\t\t\t\t\t\t\t\t\t\t...  \r\n\nProprietà farmacocinetiche \r\n Assorbimento  La farmacocinetica di Docetaxel è stata studiata in pazienti con tumore dopo somministrazione di 20-115 mg/m2 in studi di fase I. Il profilo cinetico di docetaxel non è dose-dipendente  ...  \r\n\nDati preclinici di sicurezza \r\n Il potenziale cancerogenico di Docetaxel non è stata studiato.  Il docetaxel si è dimostrato mutageno nel test in vitro del micronucleo e di aberrazione cromosomica in cellule CHO-K1 e in  ...  \r\n\nElenco degli eccipienti \r\n Acido citrico  Povidone  Polisorbato 80  Etanolo assoluto\nFarmaci Equivalenti \r\n I farmaci equivalenti di  Docetaxel Ratiopharm Italia  a base di  Docetaxel  sono:  Docetaxel Accord ,  Docetaxel Aurobindo ,  Docetaxel Hikma ,  Taxotere - Soluzione (uso Interno)"
}