{
  "authors": [
    {
      "author": "A. Salvemini"
    },
    {
      "author": "F. Addante"
    },
    {
      "author": "M. Dagostino"
    },
    {
      "author": "C. Garcia Fernandez"
    },
    {
      "author": "M.G. Longo"
    },
    {
      "author": "V.F. Niro"
    },
    {
      "author": "G. Serviddio"
    },
    {
      "author": "G. Vendemiale"
    },
    {
      "author": "A. Greco"
    }
  ],
  "doi": "",
  "publication_date": "2017-MM-DD",
  "id": "IT102710",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di 91 anni affetta da ipertensione, diabete mellito, pregresso ictus e sindrome ansioso-depressiva. Si ricovera in geriatria per recente insorgenza di disfagia ai solidi e liquidi, xerostomia, rigurgito di materiale alimentare, senso di costrizione toracica. In terapia con ASA, metformina, repaglinide, valsartan, nebivololo, escitalopram. All’ingresso si presentava vigile, orientata, mucose secche; cavo orale iperemico, urente e dolente. Obiettività cardiaca e toracica negativa, dolorabilità alla palpazione profonda in epigastrio. Gli esami di laboratorio mostravano: HbA1c= 9.4%, indici nutrizionali nella norma. Rx torace ed RX diretta addome negativi. Al test della deglutizione la paziente presentò tosse e senso di soffocamento per cui eseguiva EGDS che evidenziava grossolano bolo impattato nell’esofago medio. Dopo frammentazione e rimozione dello stesso l’esofago appariva dilatato, privo di attività peristaltica e substenotico a livello cardiale come per sospetta acalasia. Sospesa terapia con escitalopram, si disponeva digiuno, associata a terapia reidratante e insulinica. Nei giorni successivi riferiva attenuazione della xerostomia e ha ripreso ad alimentarsi prima con i liquidi, senza più presentare disfagia, e successivamente anche con i solidi. Una EGDS di controllo eseguita a distanza di 8 giorni concludeva per quadro endoscopico nei limiti della norma."
}