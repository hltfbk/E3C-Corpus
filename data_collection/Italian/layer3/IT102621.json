{
  "authors": [
    {
      "author": "Buono R"
    },
    {
      "author": "Ferrara L"
    },
    {
      "author": "Gallucci F"
    },
    {
      "author": "Parisi A"
    },
    {
      "author": "Russo R"
    },
    {
      "author": "Uomo G"
    }
  ],
  "doi": "",
  "publication_date": "2016-MM-DD",
  "id": "IT102621",
  "url": "https://www.italjmed.org/index.php/ijm/article/download/itjm.2016.s1/857/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di sesso femminile, di anni 27. Giunge all’osservazione per lombosciatalgia invalidante e febbre. Nel corso del ricovero progressivo peggioramento delle condizioni generali con comparsa di sintomi rilevanti a carico di più organi ed apparati richiedenti un estesissimo work-up diagnostico (anche invasivo) laboratoristico e strumentale. La conclusione diagnostica è stata di: MAS con espressione di Lupus Eritematoso Sistemico “probabile” secondo i criteri ACR, associato a sacroileite B27 negativa, miosite ileopsoas, tiroidite autoimmune, ipoacusia percettiva idiopatica e complicato da artrite settica (stafilococcica) gleno-omerale sinistra e miosite consensuale del sovraspinoso. Si è reso necessario ciclo di metilprednisolone 1g e.v./die x tre giorni e poi a seguire terapia steroidea standard con decalage progressivo+idrossiclorochina, terapia antidolorifica con associazione di farmaci III gradino OMS, terapia antibiotica mirata, supporto nutrizionale, protezione gastrica. Il ricovero è durato sei settimane; alla dimissione, scomparsa della febbre, del dolore e della impotenza funzionale a carico del rachide e scapolo-omerale sinistra con buona ripresa delle condizioni generali."
}