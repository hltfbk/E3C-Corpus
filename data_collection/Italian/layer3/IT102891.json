{
  "authors": [
    {
      "author": "M. Coppola"
    },
    {
      "author": "R. Barretta"
    },
    {
      "author": "L. De Roberto"
    },
    {
      "author": "M. Bova"
    },
    {
      "author": "L. Gabriele Falcone"
    },
    {
      "author": "F. Fiorente"
    },
    {
      "author": "G. Adiletta"
    }
  ],
  "doi": "",
  "publication_date": "2020-MM-DD",
  "id": "IT102891",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di 50 anni, ex fumatore, viene per edema ricorrente non pruriginoso del labbro superiore e cefalea improvvisa. Apiretico. La sera precedente ha presentato un episodio di dispnea acuta, a risoluzione spontanea. Nega episodi di dispnea in passato. Esegue TC encefalo, negativa. All’esame obiettivo: riduzione del murmure vescicolare all’emitorace destro. Pratica TC torace: in ambito polmonare ai lobi superiori, bilateralmente, multipli addensamenti peri-bronchiali ad aspetto micronodulare; al segmento apicale del LSD aspetto “tree in bud”; nodulazioni linfonodali alle stazioni mediastiniche. Si ricercano possibili cause infettive, tutte negative. Inizia terapia con macrolide e cortisone per un mese. In questo periodo presenta tre episodi di edema del labbro inferiore, restando asintomatico per dispnea. In assenza di miglioramenti del quadro radiologico, esegue test di funzionalità respiratoria che non mostrano alterazioni. Nel sospetto di sarcoidosi dosa calciuria e livelli sierici di calcio ed ACE; tutti normali. Pratica broncoscopia, BAL ed EBUS-TBNA che conferma la diagnosi di sarcoidosi."
}