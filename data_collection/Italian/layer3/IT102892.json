{
  "authors": [
    {
      "author": "V. Curigliano"
    },
    {
      "author": "F. Martellino"
    },
    {
      "author": "A. Martini"
    },
    {
      "author": "M. Mellozzi"
    },
    {
      "author": "E. Ombricolo"
    },
    {
      "author": "D. Terracina"
    }
  ],
  "doi": "",
  "publication_date": "2020-MM-DD",
  "id": "IT102892",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di 57 anni, giunto per paresi dell’arto superiore sinistro. In anamnesi disturbo bipolare, protesi valvolare aortica meccanica in TAO. In PS episodio di febbre. All’angio-TC cerebrale (“iperdensità a chiazze in sede fronto-parietale destra di non univoca interpretazione. Ischemia acuta con infarcimento emorragico? Emorragia subaracnoidea?”). Durante la degenza sono stati eseguiti: esami ematici (rialzo degli indici di flogosi), emocolture a freddo (positive per Lactobacillus casei e Streptococcus mutans), ecocardiogramma TT e TE (non vegetazioni) e una RMN cerebrale (estese aree di alterata intensità di segnale a destra in sede temporo-parietale con edema perilesionale, di non univoca interpretazione, probabili embolici settici). In considerazione dei criteri di Duke, nonostante l’assenza di criteri maggiori, è stata intrapresa terapia con clindamicina e gentamicina. Una RMN cerebrale di controllo ha evidenziato la persistenza delle lesioni descritte e la presenza in sede parieto-occipitale destra di una piccola raccolta ascessuale. Pertanto è stata sostituita la terapia antibiotica con ceftriaxone e ampicillina (capaci di attraversare la barriera ematoencefalica), con progressivo miglioramento del quadro clinico, laboratoristico e strumentale."
}