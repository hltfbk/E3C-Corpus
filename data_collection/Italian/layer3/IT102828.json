{
  "authors": [
    {
      "author": "N. Franzolini"
    },
    {
      "author": "S. De Carli"
    }
  ],
  "doi": "",
  "publication_date": "2019-MM-DD",
  "id": "IT102828",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una giovane donna veniva accolta per febbre associata a riscontro di insufficienza renale acuta (IRA) e anemia. Nei giorni antecedenti veniva segnalato episodio di dolore addominale associato a vomito e diarrea autolimitatosi in 48 ore. La paziente presentava dall’età di 18 anni storia di episodi febbrili autolimitantesi. All’ingresso la paziente era apiretica, ipotesa, tachipnoica e tachicardica. L’obiettività addominale, articolare e neurologica erano negative. Gli esami di laboratorio eseguiti in ingresso evidenziavano leucocitosi, anemia, piastrinopenia, incremento di PCR (27 mg/dl) e PCT (38 ng/ml). Si associavano IRA con disionie. Non vi erano segni di emolisi. Veniva avviata terapia antibiotica nell’ipotesi di un quadro di sepsi severa a partenza non determinata, successivo trasferimento in Area di Emergenza per supporto aminico. Dopo 72 ore comparivano febbre, rash al decollete, artralgie polidistrettuali ed evidenza ecografica di versamento pleurico e pericardico. La ferritinemia era di 1016 ng/ml. Gli esami colturali, le sierologie, l’autoimmunità risultavano negativi. Nel sospetto di malattia di Still veniva avviata terapia steroidea con rapido miglioramento delle condizioni cliniche della paziente."
}