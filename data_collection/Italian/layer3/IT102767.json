{
  "authors": [
    {
      "author": "A. Sabena"
    },
    {
      "author": "F. Falaschi"
    },
    {
      "author": "V. Brazzelli"
    },
    {
      "author": "S. Di Pietro"
    },
    {
      "author": "C. Sacco"
    },
    {
      "author": "A. Lampugnani"
    },
    {
      "author": "G. Croce"
    }
  ],
  "doi": "",
  "publication_date": "2018-MM-DD",
  "id": "IT102767",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 47 anni, affetto da asma, vitiligine e orticaria da pressione è stato ricoverato per sospetta cellulite all’avambraccio destro associata a bolle cutanee grossolane. Nelle precedenti settimane aveva presentato simili lesioni agli arti inferiori venendo trattato a più riprese con antibiotici, con apparente miglioramento e poi ricomparsa di aspetti cellulitici su altri arti; in un ricovero in altro ospedale era stato sottoposto a esami colturali, sierologici e reumatologici, tutti risultati negativi. Il pz era apiretico, con emocromo e biochimica normali, PCTI negativa e solo lieve rialzo della PCR (4,39 mg/dL). Visto il fallimento dei precedenti cicli antibiotici e visto lo scarso incremento degli indici di flogosi nel sospetto di Sindrome di Sweet, è stata avviata terapia steroidea sistemica: le lesioni si sono prontamente risolte. Ulteriori indagini laboratoristiche sono risultate negative e la biopsia, ha mostrato un quadro istologico compatibile con la S. di Sweet. Lo screening oncologico (striscio, PSA, SOF, TC con mdc) è risultato negativo."
}