{
  "authors": [
    {
      "author": "A. Salemi"
    },
    {
      "author": "G. Eusebi"
    },
    {
      "author": "M.G. Finazzi"
    },
    {
      "author": "D. Tirotta"
    },
    {
      "author": "L. Poli"
    },
    {
      "author": "P. Montanari"
    },
    {
      "author": "V. Durante"
    }
  ],
  "doi": "",
  "publication_date": "2014-MM-DD",
  "id": "IT102526",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna 58 aa si presentava in PS per febbre, diarrea e addominalgie e aumento importante di ALT 1076, AST 318 U/l e moderato di PCR 38,1 mg/l, ALP (175 U/L), GGT (160 U/l), con bilirubina totale nella norma. Anamnesi: diversi interventi chirurgici addominali tra cui colecistectomia per litiasi. Non alcolici né farmaci. EO: addome dolente in epigastrio ed ipocondrio destro, non peritonismo. All’eco: fegato pancreas regolari, vie biliari non dilatate, non versamento peritoneale. Esami: iperferritinemia da flogosi, negatività anticorpale per i virus epatotropi maggiori, per EBV, Herpes Simplex, CMV, negativi ANA, ASMA, LKM, AMA ed il test di screening per la celiachia. Per la sintomatologia, la velocità con cui si instaurava la ipertransaminasemia, l'aumento degli indici di colestasi, ipotizzavamo una colangite acuta litiasica da passaggio di calcolo, non evidenziato alla ecografia perchè già transitato ed espulso, in una paziente già colecistectomizzata per litiasi. Una coprocoltura era positiva per Campylobacter coli. In letteratura trovavamo casi di epatiti acute batteriche tra cui anche il Campylobacter jejuni. Da questo consideravamo il Campylobacter come elemento eziologico, per cui trattavamo la paziente con Claritromicina 500 mg ogni 12 ore per 10 giorni, con risoluzione della diarrea, della sintomatologia addominale e normalizzazione delle transaminasi."
}