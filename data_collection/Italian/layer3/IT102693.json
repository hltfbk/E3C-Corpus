{
  "authors": [
    {
      "author": "L. Zanlari"
    },
    {
      "author": "P. Mordenti"
    },
    {
      "author": "G. Regina"
    },
    {
      "author": "A. Zangrandi"
    },
    {
      "author": "A. Ruiu"
    },
    {
      "author": "M. Maffini"
    },
    {
      "author": "G. Civardi"
    }
  ],
  "doi": "",
  "publication_date": "2016-MM-DD",
  "id": "IT102693",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 70 anni, da 3 mesi addominalgia intermittente associata a febbricola, gli accertamenti strumentali evidenziavano tessuto retroperitoneale e piccole adenopatie toraco-addominali profonde con debole captazione PET. Esclusa la fibrosi retroperitoneale (consulto specialistico) ed una forma linfoproliferativa (biopsia osteomidollare), si ripeteva TC torace-addome, che evidenziava progressione delle lesioni retroperitoneali, comparsa di lesioni ossee e di lesione del muscolo lungo del dorso che, biopsiata, evidenziava “metastasi di carcinoma scarsamente differenziato a struttura diffusa e cordonale, primitività non precisabile”. Dopo consulto con patologo ed endoscopista, si ripeteva gastroscopia (durata 17 minuti) che rilevava una piccola lesione eritematosa all’angulus che, biopsiata, mostrava un’istologia coerente con la lesione metastatica. Si diagnosticava quindi una neoplasia gastrica avanzata (carcinoma gastrico diffuso) HER-2 negativa, per cui intraprendeva chemioterapia con finalità palliative (FOLFOX). Si evidenziava risposta clinica e radiologica, eseguiva fino a 12 cicli."
}