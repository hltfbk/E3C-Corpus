{
  "authors": [
    {
      "author": "Mastrobuoni C"
    },
    {
      "author": "Buono R"
    },
    {
      "author": "Ronga I"
    },
    {
      "author": "Tibullo L"
    },
    {
      "author": "Valentino U"
    },
    {
      "author": "Uomo G"
    }
  ],
  "doi": "",
  "publication_date": "2018-MM-DD",
  "id": "IT102729",
  "url": "https://www.italjmed.org/index.php/ijm/article/download/itjm.2018.s1/1068/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di sesso maschile, di anni 74. Non etilista, fumatore con rilievo precedente di massa nodulare polmonare trattata chirurgicamente (adenok), cardiopatia ischemica cronica e diabete mellito tipo 2 insulino-trattato. Nel corso degli ultimi due anni, comparsa di dolore addominale alto, della durata di diversi giorni con discanalizzazione. In tre occasioni ricovero ospedaliero con diagnosi di PAc. Giunge alla osservazione per dispnea e dolore addominale. Le indagini strumentali e di laboratorio sostanziano la presenza di una pancreatite acuta necrotica con raccolte multiple addominali secondaria a pancreas divisum con formazione di pseudocisti del corpo a contenuto emorragico (circa 5 x 5 cm). Trattamento medico conservativo con buona risposta clinica e stabilizzazione e poi riduzione delle dimensioni della pseudocisti. La formazione pseudocistica aveva contemporaneamente determinato una compressione del dotto di Santorini realizzando una dilatazione significativa uniforme del tratto a valle con presenza anche di un piccolo calcolo endoluminale in sede caudale."
}