{
  "authors": [
    {
      "author": "Del Genio MT"
    },
    {
      "author": "Buono R"
    },
    {
      "author": "Parisi A"
    },
    {
      "author": "Pirozzi G"
    },
    {
      "author": "Russo R"
    },
    {
      "author": "Uomo G"
    }
  ],
  "doi": "",
  "publication_date": "2015-MM-DD",
  "id": "IT102549",
  "url": "https://www.italjmed.org/index.php/ijm/article/download/itjm.2015.s1/549/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 60 anni. Da circa 4 anni comparsa di astenia, febbricola, mialgie toraciche e dolore asimmetrico articolare prevalente agli arti superiori e ai cingoli, a volte notturno, con esacerbazioni periodiche invalidanti. Mai comparsa di segni di infiammazione locale, noduli o deformazioni. Riscontro di positività per FR e antiCCP, aumento di VES, PCR e Fibrinogeno, lieve anemia, negatività per auto-anticorpi. Viene posta diagnosi di AR con componente fibromialgica, sindrome depressiva, osteoporosi. La paziente inizia un ciclo di trattamento con steroidi e metotrexate (sospeso dopo tre mesi per intolleranza). Aggravandosi la sintomatologia artromialgica con estensione agli arti inferiori e la positività dei dati di laboratorio viene iniziato trattamento con farmaci biologici: inizialmente infliximab, poi shift a tocilizumab poi rituximab, sempre per mancata risposta. Giunge alla nostra osservazione e nella rivalutazione diagnostica vengono approntate altre indagini. Fra queste, riscontro di positività IgM per Borrelia burgdorferi (1.82 UA/ml), confermata in tre campioni. Inizia trattamento antibiotico come da linee-guida per la malattia di Lyme (ceftriaxone); nel follow up, miglioramento sensibile del quadro articolare."
}