{
  "authors": [
    {
      "author": "F. Santoro"
    },
    {
      "author": "R. Testa"
    },
    {
      "author": "P. Della Siega"
    },
    {
      "author": "M. Nicoletti"
    },
    {
      "author": "E.R. Testa"
    },
    {
      "author": "V. Bernardis"
    },
    {
      "author": "M. Tonizzo"
    }
  ],
  "doi": "",
  "publication_date": "2018-MM-DD",
  "id": "IT102768",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 78 anni si presenta al dipartimento di emergenza lamentando febbre con dolore e gonfiore al ginocchio destro e alla mano destra presenti da circa 2 giorni in assenza di segni di irritazione meningea. Agli esami ematici evidenza di leucocitosi, moderata piastrinopenia, aumento della PCR e della procalcitonina. Esame obiettivo caratterizzato da ginocchio destro tumefatto e dolente con cute calda e minimo rossore, polso destro tumefatto e dolente con cute non arrossata. In base alla clinica e al referto bioumorale veniva praticata antibioticoterapia empirica, previe emocolture, idratazione e analgesia. Miglioramento delle condizioni generali, riduzione della tumefazione dolente al ginocchio e polso destro ma interessamento aggiuntivo dell’articolazione della caviglia sinistra. Per l’esigue quantità di liquido sinoviale non fu possibile eseguire drenaggio articolare. In quarta giornata isolamento di Neisseria Meningitidis. Alla luce dei suddetti risultati veniva avviata antibioticoterapia mirata."
}