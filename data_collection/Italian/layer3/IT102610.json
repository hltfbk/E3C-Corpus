{
  "authors": [
    {
      "author": "P. Staropoli"
    },
    {
      "author": "D. Martolini"
    },
    {
      "author": "M. Belbusti"
    },
    {
      "author": "C. Santini"
    }
  ],
  "doi": "",
  "publication_date": "2015-MM-DD",
  "id": "IT102610",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 80 anni, giunta alla nostra osservazione per sincopi ricorrenti che avevano portato ad un allettamento progressivo e a ripetuti ricoveri ospedalieri, anche in ambiente cardiologico. In anamnesi: insufficienza renale cronica, diabete mellito di tipo 2, anemia cronica, obesità. Durante il ricovero riscontro ripetuto di ipotensione marcata ed ingravescente nel passaggio dal clino all’ortostatismo nel corso di alcuni minuti (PA in clino 120/60 – PA in ortostatismo 70/40) associata a disturbi neurovegetativi e complicata da perdita di coscienza. Da segnalare gli cemia a digiuno ai limiti inferiori (nonostante la sospensione della terapia ipoglicemizzante orale), nessuna iperglicemia. Per escludere un deficit dell’asse ipotalamo-ipofisi-surrene come da algortimo diagnostico della ipotensione ortostatica venivano dosati: ACTh<5 (VN 5-27, al di sotto della norma); Cortisolo 1.6 (VN 100-250, al di sotto della norma). L’aldosterone risultava nella norma. Assenti gli anticorpi antisurrene. Il quadro era compatibile con un’insufficienza surrenalica secondaria. Una TC cranio ed addome escludevano masse ipotalamiche e surrenaliche. La paziente non aveva avuto traumi alla testa, né precedente terapia steroidea che potessero spiegare l’insufficienza. Pertanto il caso è stato interpretato come un deficit isolato di ACTH. La risposta ex juvantibus alla terapia steroidea ha confermato la diagnosi."
}