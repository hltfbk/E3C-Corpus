{
  "authors": [],
  "doi": "",
  "publication_date": "2015-MM-DD",
  "id": "IT103643",
  "url": "https://scuole-specializzazione.miur.it/public/2015/documenti/master/master_1_21.pdf",
  "source": "Miur",
  "source_url": "https://www.miur.gov.it",
  "licence": "CC-BY",
  "language": "it",
  "type": "other",
  "description": "General Medicine Questions and Answers for Medical Students",
  "text": "Una paziente di 19 anni accede al Servizio Psichiatrico perché presenta repentine oscillazioni dell'umore, impulsività, aggressività contro oggetti e contro persone, e talvolta si incide gli avambracci con oggetti taglienti. Questo quadro è esordito da circa tre mesi dopo la rottura di una relazione sentimentale tormentata e non emergono precedenti sintomi, sebbene venga descritta dai familiari come \"troppo emotiva\" da sempre. A colloquio è perfettamente adeguata, riferisce di avere molti amici e conoscenti e non emergono disturbi del pensiero né della percezione. Ammette di aver iniziato ad assumere cannabis e cocaina da circa 3 settimane per colmare una sensazione di vuoto interiore. Dice anche che pensava di non presentarsi alla visita perché 3 giorni fa ha conosciuto un nuovo amico e si sente felice."
}