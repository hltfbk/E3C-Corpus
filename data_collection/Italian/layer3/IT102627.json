{
  "authors": [
    {
      "author": "Iovinella V"
    },
    {
      "author": "Visconti M"
    }
  ],
  "doi": "",
  "publication_date": "2016-MM-DD",
  "id": "IT102627",
  "url": "https://www.italjmed.org/index.php/ijm/article/download/itjm.2016.s1/857/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Pz. n°1: I.E., anni 66, è giunto alla nostra osservazione, nel 2010, per malattia epatica cronica HBV correlata con alterata citolisi. All’approfondimento diagnostico ha mostrato viremia presente (1,8 E6), negatività per coinfezione d, HCV e HIV. Modesto movimento dell’α-FP in assenza di lesioni focali all’ecografia epatica. La scelta terapeutica è ricaduta sull’entecavir che dopo sei mesi ha determinato la negativizzazione della viremia e la normalizzazione degli indici di citolisi e dell’α-FP. La sorveglianza per l’HCC è stata fatta ogni sei mesi, come da linee guida, utilizzando l’ecografia epatica. Nel nostro paziente è stata monitorata anche l’α-FP trimestralmente. Dopo circa 5 anni di follow-up si è osservato un incremento dell’α-FP non correlata a lesioni focali ecograficamente apprezzabili né a ripresa dell’infiammazione epatica. Pertanto si è proceduto ad una RMN che ha messo in evidenza una lesione da HCC. Pz. n° 2: M.A., anni 73, in trattamento con entecavir dal 2010 per cirrosi epatica HBV correlata in assenza di coinfezioni. In completa virosoppressione da circa circa 4,5anni, ha presentato incremento improvviso dell’α-FP in assenza di lesioni epatiche ecograficamente apprezzabili. la risonanza magnetica eseguita come indagine diagnostica di II livello, ha messo in evidenza due noduli di HCC."
}