{
  "authors": [
    {
      "author": "M. Amitrano"
    },
    {
      "author": "S. Mangiacapra"
    },
    {
      "author": "F. Cannavacciuolo"
    },
    {
      "author": "M. Raimondo"
    },
    {
      "author": "M. Mastroianni"
    },
    {
      "author": "G. Antignani"
    },
    {
      "author": "S. Gioia"
    },
    {
      "author": "G. Ferraro"
    },
    {
      "author": "S. Vivolo"
    },
    {
      "author": "E. Allegorico"
    }
  ],
  "doi": "",
  "publication_date": "2019-MM-DD",
  "id": "IT102802",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di anni 82, giunta per febbre intermittente da un mese. In anamnesi: MGUS, Artrite reumatoide, pregresso intervento chirurgico per neoformazione mammaria destra. Riferiti recenti episodi ripetuti di fuoriuscita di materiale purulento dal cavo ascellare destro. La paziente presentava febbre quotidiana, con picchi di temperatura di 39°C, preceduti da brividi scuotenti. Gli esami di laboratorio mostravano un incremento degli indici di flogosi, in assenza di autoimmunità. Praticava ripetute emocolture (negative) e quantiferon. La TC torace risultava negativa. All’ecografia ascellare, presenza di tre raccolte fluide, unite da tramite fistoloso, comunicanti con il QSE della mammella destra. All’eco addome, lesioni ipoecogene epatiche. Si praticava una biopsia epatica e mammaria, con evidenza di processo necrotizzante granulomatoso con cellule giganti multinucleate tipo Langhans, con aree necrotiche simil-caseose, reperto specifico per Tubercolosi, confermata dal quantiferon."
}