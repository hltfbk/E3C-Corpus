{
  "authors": [
    {
      "author": "S. Ballestri"
    },
    {
      "author": "E. Romagnoli"
    }
  ],
  "doi": "",
  "publication_date": "2014-MM-DD",
  "id": "IT102458",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 77 anni veniva ricoverato per una epatite colestatica che si complicava con ALF associata ad eritrodermia. In anamnesi: cardiopatia ischemica, glioblastoma cerebrale diagnosticato da due mesi e trattato con radioterapia, dopo circa un mese ricovero per crisi comiziale per cui iniziava terapia con carbamazepina. La negatività delle indagini sierologiche/strumentali e l’anamnesi portavano ad una diagnosi di DILI, evoluta in ALF, ed eritrodermia da reazione idiosincrasica a carbamazepina. Il farmaco veniva sostituito con levetiracetam e si iniziava metilprednisolone (1 mg/kg) e vitamina k ev associati ad idratazione ev, in assenza di candidabilità a trapianto epatico. Si assisteva ad un lento miglioramento del quadro clinicobioumorale con dimissione del paziente in discrete condizioni dopo 60 giorni."
}