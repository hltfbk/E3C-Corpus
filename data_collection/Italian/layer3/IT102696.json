{
  "authors": [
    {
      "author": "A. Carbone"
    },
    {
      "author": "M. Malerba"
    },
    {
      "author": "M. Amato"
    },
    {
      "author": "F. Agnelli"
    },
    {
      "author": "F. Colombo"
    }
  ],
  "doi": "",
  "publication_date": "2017-MM-DD",
  "id": "IT102696",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Presentiamo il caso della signora V.G, 81 anni, condotta in PSper la comparsa di afasia improvvisa, stato confusionale ed affaccendamento. In APR pregressa mastectomia dx, pregresso ictus cerebri senza reliquati ed ipertensione arteriosa, in terapia con ACE-I e calcio-antagonista. In PS sottoposta a TAC cerebri che evidenziava la presenza di esiti ischemici in sede talamica anteriore bilaterale ed opacamento subtotale delle cellette mastoidee di destra, di significato infiammatorio. Agli esami ematochimici leucocitosi (GB 14600) ed aumento degli indici di flogosi (PCR 19); all’ECG ritmo sinusale. Valutazione neurologica: diagnosi di verosimile ictus ischemico. Praticata terapia con flectadol e ceftriaxone, indi ricoverata. All’ingresso paziente vigile, eseguiva ordini semplici, capo e sguardo deviati verso destra, sfumata emisindrome dx con plegia arto sup dx, al torace qualche ronco come da secrezioni delle alte vie aeree. Il giorno successivo peggioramento dello stato di coscienza e persistenza di emisindrome dx, agli esami di laboratorio aumento degli indici di flogosi (PCR 30, GB 18000) e riscontro di Ag urinario per pneumococco positivo. Veniva ripetuta la TAC cerebri che risultava invariata ed eseguita puntura lombare che confermava la diagnosi di meningite pneumococcica. Potenziata terapia antibiotica con l’aggiunta di ampicillina e terapia steroidea con rapida ripresa dello stato di coscienza. Eseguita biopsia di lesione al rinofaringe che risultava compatibile con localizzazione di linfoma B diffuso a grandi cellule."
}