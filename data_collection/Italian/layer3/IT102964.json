{
  "authors": [],
  "doi": "",
  "publication_date": "2020-MM-DD",
  "id": "IT102964",
  "url": "https://elearning.uniroma1.it/pluginfile.php/909109/mod_folder/content/0/Casi%20Clinici%202%20anno%20aggiornato.pdf?forcedownload=1",
  "source": "Sapienza Università di Roma",
  "source_url": "https://elearning.uniroma1.it",
  "licence": "CC-BY",
  "language": "it",
  "type": "other",
  "description": "Abilitazione Infermieristica",
  "text": "Il signor Carlo, di anni 75, viene ricoverato nell’UO di Cardiologia per accertamenti. È coniugato, ha tre figli e vive con la moglie. Dall’anamnesi patologica remota emerge: IMA (1988), diabete mellito tipo 2, ipertensione arteriosa, pregresso ictus cerebrale ischemico. L’esame obiettivo d’ingresso la C M (Cognitive Assessment Module) è dubbia; non è possibile definire con precisione lo stato mentale premorboso, la moglie non è di aiuto per dirimere il quesito, ma certamente si può apprezzare un deficit dell’attenzione ed una certa disorganizzazione del pensiero. Vi è inoltre disorientamento spazio/temporale. Il punteggio stimato al Barthel premorboso è di 100/100, mentre quello d’ingresso è 21/100. Necessita di aiuto sia nei trasferimenti che nella deambulazione, che può avvenire solo per brevissimi tratti a grande fatica. Durante i primi giorni di degenza si nota confusione mentale ed affaccendamento motorio; la mattina successiva all’ingresso in reparto, mentre si reca in bagno da solo, cade a terra senza, però, riportare lesioni. Il giorno seguente rimuove autonomamente il catetere vescicale. Tende, inoltre, ad alzarsi ripetutamente dal letto o dalla sedia."
}