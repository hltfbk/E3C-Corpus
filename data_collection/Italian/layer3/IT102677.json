{
  "authors": [
    {
      "author": "A.V. Pascale"
    },
    {
      "author": "R. Finelli"
    },
    {
      "author": "D. Fabbricatore"
    },
    {
      "author": "V. Visco"
    },
    {
      "author": "R. Giannotti"
    },
    {
      "author": "M.T. De Donato"
    },
    {
      "author": "M. Ciccarelli"
    },
    {
      "author": "G. Iaccarino"
    }
  ],
  "doi": "",
  "publication_date": "2016-MM-DD",
  "id": "IT102677",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Si recava in ambulatorio per cefalea ed ipertensione D.M, femmina, 23 anni, storia familiare di ipertensione arteriosa (IA), dislipidemia e cardiopatia ischemica, tabagista, policistosi ovarica e dato scintigrafico suggestivo di doppio distretto del rene sn. Esame obiettivo toracico, cardiaco e addominale negativo, PA 130/100 mmHg in terapia con ramipril 5 mg. Per valutare l’ipotesi nefrovascolare, praticava un’ecodoppler delle arterie renali, negativo per stenosi. Gli esami ematochimici mostravano un lieve iperaldosteronismo con ARR (aldosterone/ PRA) normale. Per valutare la pervietà dell’arteria renale accessoria la paziente è stata sottoposta ad angioTC che non mostrava stenosi. Si è ritenuto opportuno praticare un’angiografia venosa con sampling in vena cava inferiore, che ha mostrato valori diagnostici di iperaldosteronismo (aldosterone: 662.2pg/mL; PRA: 0,46ng/mL/h e ARR 1432). Infine la RMN dell’addome ha mostrato iperplasia surrenalica bilaterale"
}