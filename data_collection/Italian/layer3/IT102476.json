{
  "authors": [
    {
      "author": "S. Deiana"
    },
    {
      "author": "D. Mannini"
    },
    {
      "author": "F. Di Mare"
    },
    {
      "author": "C. Casati"
    },
    {
      "author": "E. Cosentino"
    },
    {
      "author": "M. Fabbri"
    },
    {
      "author": "R. Innocenti"
    },
    {
      "author": "F. Corradi"
    },
    {
      "author": "A. Morettini"
    }
  ],
  "doi": "",
  "publication_date": "2014-MM-DD",
  "id": "IT102476",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 62 anni affetto da colite ulcerosa veniva ricoverato per un’ulcera duodenale perforata nel pancreas e nel coledoco con gangrena della colecisti e sepsi biliare. Il malato veniva sottoposto ad intervento di colecistectomia e gastrectomia parziale. Per la formazione di un tragitto fistoloso dal duodeno al pancreas e al coledoco intrapancreatico veniva posizionato un drenaggio transduodenale percutaneo e veniva asportato il coledoco distale con il confezionamento di un’epaticodigiunostomia LL su ansa ad Y transmesocolica. Successivamente il paziente ha presentato colangiti batteriche recidivanti da E. Coli multiresistente. Una colangio RMN mostrava l’alternanza di tratti stenotici e dilatati compatibili con colangite sclerosante secondaria. Il paziente veniva sottoposto a dilatazione a palloncino della stenosi a carico dell’anastomosi biliodigestiva e al posizionamento di drenaggi biliari ottenendo la riduzione dei valori di bilirubinemia. L’istologia dei tratti stenotici mostrava una flogosi aspecifica con lamine di epitelio biliare con note di iperplasia e focale atipia citologica, in assenza di colangiocarcinoma."
}