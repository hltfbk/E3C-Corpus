{
  "authors": [
    {
      "author": "S. Salvatore"
    },
    {
      "author": "M. Benedetti"
    },
    {
      "author": "V. Sancassani"
    },
    {
      "author": "P. Parravicini"
    }
  ],
  "doi": "",
  "publication_date": "2017-MM-DD",
  "id": "IT102709",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 69 anni proveniente dall’Ortopedia, ricoverato per intervento di protesi anca dx. Diabetico, epatopatico (emocromatosi), riferiva pregresse fratture costali, da mesi difficoltà alla deambulazione, coxartrosi bilaterale radiografica, dieta per sovrappeso. La Scintigrafia Ossea T-B evidenziava accumuli di significato ripetitivo del rachide dorso-lombare, coste, omero dxfemore sn, rotule, tibia sn, femore dx, non confermate alle radiografie e biopsia ossea mirate. Markers neoplastici, TAC T-B e visita urologica negativi. In ingresso sarcopenico, allettato, riferiva dolore non controllato. Agli esami lieve ipocalcemia-ipofosforemia-deficit di Vitamina D, telopeptidi N-terminali e fosfatasi alcalina aumentati, Paratormone-calciuria e fosfaturia normali. Nel sospetto di grave osteoporomalacia veniva sottoposto a terapia con Calcio- Vitamina D (50000 UI di colecalciferolo/settimana, Calcio gluconato- carbonato 1 gr/die, esafosfina 5 gr/die). Escluso Mieloma Multiplo, esami endoscopici negativi, i colturali delle feci risultavano positivi per teniasi intestinale. Il paziente iniziava fisioterapia e dopo un mese era sottoposto ad intervento chirurgico di artroprotesi, con successiva dimissione."
}