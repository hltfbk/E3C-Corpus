{
  "authors": [
    {
      "author": "D. Giordani"
    },
    {
      "author": "M. Fanzutti"
    },
    {
      "author": "F. Pertoldi"
    }
  ],
  "doi": "",
  "publication_date": "2019-MM-DD",
  "id": "IT102832",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una donna di 57 anni si presenta in PS per cefalea, febbre, vomito comparsi da 12 ore. In anamnesi, una tiroidectomia per neoplasia; non assunzione di cibi a rischio. L’obiettività è negativa. Per un lieve aumento dei globuli bianchi con PCR negativa, è trattenuta in osservazione. Al peggioramento dei sintomi, aumento degli indici di flogosi e comparsa di lieve rigidità nucale, con TC encefalo negativa, si esegue una rachicentesi: liquor torbido, rapporto glicorrachia/glicemia ridotto (27%), proteine aumentate (937 mg/L) e 600 leucociti/mL. Si avvia terapia antibiotica empirica per meningite batterica. La diagnostica su liquor e le emocolture mostrano un’infezione da Listeria monocytogenes. Si adegua la terapia antibiotica (ampicillina+gentamicina). Si assiste al progressivo miglioramento clinico e laboratoristico; dimessa dopo 23 giorni a completa risoluzione del quadro. Viene eseguita una RMN di follow-up, dopo 3 settimane, negativa."
}