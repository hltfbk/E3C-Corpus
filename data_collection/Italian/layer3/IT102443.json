{
  "authors": [
    {
      "author": "La Mura L"
    },
    {
      "author": "Renis M"
    },
    {
      "author": "Schiavo A"
    },
    {
      "author": "Salvatore V"
    },
    {
      "author": "La Mura G"
    }
  ],
  "doi": "",
  "publication_date": "2014-MM-DD",
  "id": "IT102443",
  "url": "https://www.italjmed.org/index.php/ijm/article/download/itjm.2014.s1/488/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "O.A, femmina. Anamnesi: ipertensione arteriosa e dislipidemia. All’età di 56 anni: ricovero per episodio di tachicardia ventricolare non sostenuta (TVNS). In quella occasione praticava: coronarografia: coronarie angiograficamente indenni; ablazione trans-catetere di substrato (sede infundibolare sn) per TV. Terapia consigliata: amiodarone, pravastatina, ramipril, TAO. Sei mesi dopo giungeva alla ns osservazione per toracalgia comparsa in seguito a intenso stress durante un tentativo di rapina subito. Nel corso del ricovero: elevati valori della troponina (fino a 1,97), normalizzatisi in 5 gg; ECG: onda T “ischemica” nelle precordiali; ecocardiogramma: acinesia di tutto l’apice, con ridotta capacità contrattile; coronarografia+ ventricolografia: coronarie indenni, ampia acinesia dell’apice ventricolare con discreta cinesi dei segmenti basali, FE: 35%. Diagnosi alla dimissione: Miocardiopatia ipocinetica con aspetto da Tako-Tsubo Syndrome. Terapia: ramipril, bisoprololo. ASA. Controlli seriati successivi documentavano completa normalizzazione dei parametri ECG ed ecocardiografici, fino a 7 anni dopo, quando ricompariva toracalgia per forte stress emotivo. Dal successivo ricovero risultava decorso clinico- strumentale sovrapponibile (compresa ulteriore coronarografia negativa per lesioni coronariche significative) e nuova diagnosi di sindrome Tako-tsubo."
}