{
  "authors": [
    {
      "author": "A. Soldi"
    },
    {
      "author": "M. Seresini"
    },
    {
      "author": "D. Pocaterra"
    },
    {
      "author": "S. Taverni"
    },
    {
      "author": "A. De Matthaeis"
    },
    {
      "author": "G. Fiorini"
    }
  ],
  "doi": "",
  "publication_date": "2013-MM-DD",
  "id": "IT102430",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Maschio di anni 73. Anamnesi: cardiopatia ischemica, diabete mellito tipo II in terapia insulinica, artrite reumatoide da 10 anni (terapia leflunomide+ prednisone 10 mg/die). Nel gennaio u.s. comparsa di astenia e spossatezza accompagnate da edema alle gambe (a sinistra dopo alcuni giorni comparsa di eritema e dolore) e impaccio funzionale alle ginocchia. Giunge in PS e gli esami rilevano VES 75 mm/h, PCR 3.1 g/dl, BNP 308 pg/ml; ecoDoppler arti inferiori non TVP. Il paziente viene ricoverato con diagnosi di scompenso cardiaco, insufficienza respiratoria ed erisipela. In reparto si esegue ecografia articolare reumatologica delle ginocchia che evidenzia bilateralmente distensione del recesso subquadricipitale per versamento anecogeno, e presenza di grossolane cisti di Baker in entrambi i lati che comprimono il fascio vascolo nervoso al poplite. A sinistra evidente rottura della cisti con fuoriuscita di liquido sinoviale che imbibisce il sottocute. Si procede ad artrocentesi delle ginocchia, e centesi delle cisti (il liquido sinoviale si presenta macroscopicamente limpido, citrino e depolimerizzato: infiammatorio). Prescritta calza elastica di II grado e fasciatura all’ossido di zinco. In pochi giorni si è assistito alla rapida risoluzione dell’edema del sottocute e dell’eritema."
}