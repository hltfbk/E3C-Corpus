{
  "authors": [
    {
      "author": "V. Evandri"
    },
    {
      "author": "P. Ballesini"
    },
    {
      "author": "I. Venturini"
    },
    {
      "author": "A. Borghi"
    }
  ],
  "doi": "",
  "publication_date": "2017-MM-DD",
  "id": "IT102699",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente sottoposta ad intervento di epatectomia destra allargata al IV segmento per metastasi epatiche da adenocarcinoma del sigma. Dopo un mese evidenza radiologica di ispessimento peritoneale con versamento ascitico. Dopo 4 mesi viene ricoverata per trauma cranico secondario a sincope. Sviluppa abbondante versamento ascitico, interpretato inizialmente come segno di carcinosi peritoneale, e successivamente anasarca. Il decorso si complica con un delirium ipercinetico, con grave deterioramento delle condizioni generali. La TC toraco-addominale non mostra né nuovi secondarismi né nodulazioni del peritoneo, che appare diffusamente ispessito e ipercaptante il mezzo di contrasto. Le caratteristiche chimico-fisiche del versamento sono compatibili con trasudato, gli oncomarkers sono negativi, agli esami ematici non emergono indici di insufficienza epatica né renale. Non vi è evidenza di ipertensione portale all’Ecodoppler, all’Ecocardiografia le camere cardiache sono di normale morfologia e contrattilità, l’asse iliaco-cavale appare pervio. La misurazione del gradiente pressorio delle vene epatiche non viene eseguita per difficoltà tecniche. Dopo altri 5 mesi alla TC toraco-addominale non segni di ripresa di malattia, riassorbimento del versamento pleurico e persistenza di versamento ascitico, pur senza nodulazioni peritoneali."
}