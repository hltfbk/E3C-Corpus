{
  "authors": [
    {
      "author": "L. Pavan"
    },
    {
      "author": "M. Bamberga"
    },
    {
      "author": "F. Rivolta"
    },
    {
      "author": "R. Baiardini"
    }
  ],
  "doi": "",
  "publication_date": "2017-MM-DD",
  "id": "IT102719",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Il pz M.T. di 53 aa, è affetto da mielopatia infiammatoria a genesi indeterminata condizionante tetraplegia, ad andamento recidivante e parzialmente remittente ai boli di steroide, non responsiva a Rituximab, plasmaferesi, immunoglobuline o steroidi in cronico, inoltre diabete mellito, pregressa epatite B e tubercolosi linfonodale. Ricoverato in Medicina H Magenta per diplopia e disfagia, ha sviluppato insufficienza respiratoria globale acuta in polmonite dx perciò è stato trasferito in Rianimazione, sottoposto ad intubazione oro-tracheale, ventilazione meccanica e poi a tracheotomia, inoltre trattato con piperacillina/tazobactam, claritromicina e boli di steroidi. Trasferito in Pneumologia Abbiategrasso, è stata esclusa disfagia, rimossa la cannula tracheotomica ed iniziata ventilazione non invasiva solo notturna. È stato necessario eseguire toilette bronchiale con broncoscopia una sola volta (secrezioni sterili) ma è stato impostato apparecchio per assistenza alla tosse con notevole beneficio. Dopo monitoraggio cardiorespiratorio notturno basale negativo è stata sospesa la ventilazione. Per sepsi da S. haemolyticus (da punta di catetere venoso tipo Midline) è stato impostato linezolid con successo. Dopo FKT il pz è stato mobilizzato su seggiolone polifunzionale con sistema basculante, poggia- testa e poggia-nuca. Si è prescritto ossicodone per gravi artralgie. È stato in seguito possibile dimettere il pz per ricovero presso la Riabilitazione Neuromotoria dell’Istituto don Gnocchi."
}