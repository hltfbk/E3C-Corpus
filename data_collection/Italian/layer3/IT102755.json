{
  "authors": [
    {
      "author": "C. Mattaliano"
    },
    {
      "author": "S. Montemerani"
    },
    {
      "author": "S. Gonnelli"
    }
  ],
  "doi": "",
  "publication_date": "2018-MM-DD",
  "id": "IT102755",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo caucasico di 74 anni, con epatopatia cronica tossico-metabolica, giunge per febbre, aumento degli indici di flogosi e decadimento delle condizioni generali. Venivano eseguiti approfondimenti diagnostici radiologici, emo ed urinocolture (risultati tutti negativi) e, dopo 7 giorni di degenza, per il persistere della febbre e per l’ulteriore aumento degli indici di flogosi, abbiamo modificato la terapia antibiotica introducendo imipenem e vancomicina con parziale miglioramento del quadro clinico. Una concomitante TC total body ha mostrato, nel legamento epatoduodenale, formazione a densità liquida di 7 cm di diametro. L’agoaspirato della raccolta, per via ecoendoscopica, ha riscontrato cocchi Gram negativi. Probabile conseguenza della procedura è stato lo shock settico con emocolture ed il broncoaspirato positivi per A. baumannii MDR, per il quale veniva introdotta terapia con colistina e meropenem. Dopo 20 giorni le condizioni cliniche erano in miglioramento con emocolture e broncoaspirato negativi, e a 40 giorni la TC addome mostrava la quasi totale scomparsa della lesione ascessuale con sospensione della terapia antibiotica a 60 giorni."
}