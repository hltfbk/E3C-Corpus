{
  "authors": [
    {
      "author": "L. Pavan"
    },
    {
      "author": "R. Baiardini"
    },
    {
      "author": "M. Bamberga"
    },
    {
      "author": "F. Rivolta"
    },
    {
      "author": "R. Formisano"
    },
    {
      "author": "L. Migliorini"
    },
    {
      "author": "A. Grechi"
    }
  ],
  "doi": "",
  "publication_date": "2016-MM-DD",
  "id": "IT102679",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Il pz, maschio di 73 aa, con unico dato anamnestico di pregressa emorragia cerebrale post-traumatica, è stato ricoverato per dispnea da sforzo presente da 3-4 mesi. Alla TC torace eseguita ambulatorialmente si evidenziava presenza di infiltrato interstiziale diffuso, noduli polmonari multipli e ispessimenti a manicotto peribronchiali. La spirometria ha mostrato un deficit ventilatorio misto severo con DLCO ridotta; nella norma, nonostante la dispnea da sforzo, sia l’emogasanalisi sia il test del cammino. Ha eseguito broncoscopia con riscontro di diffuse mammellonature a partenza dalla base della lingua, estese ad entrambi gli emisistemi bronchiali, prevalenti a sin con stenosi del lobare inferiore; dalle biopsie è emersa malattia linfoproliferativa tipo non Hodgkin della zona marginale. La BOM è risultata negativa mentre l’agoaspirato midollare ha confermato il riscontro. Anche l’immunofenotipo su sangue periferico ha evidenziato malattia linfoproliferativa con doppia componente monoclonale IgM k sia in zona Beta2 che in gamma. La diagnosi è stata pertanto LNH leucemizzato con ampio interessamento polmonare. Il pz è stato successivamente trasferito in Oncologia Osp. Magenta per stadiazione e terapia del caso."
}