{
  "authors": [
    {
      "author": "Guadagno L"
    },
    {
      "author": "Gallucci F"
    },
    {
      "author": "Magliocca A"
    },
    {
      "author": "Mastrobuoni C"
    },
    {
      "author": "Ronga I"
    },
    {
      "author": "Uomo G"
    }
  ],
  "doi": "",
  "publication_date": "2016-MM-DD",
  "id": "IT102625",
  "url": "https://www.italjmed.org/index.php/ijm/article/download/itjm.2016.s1/857/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di anni 62, cui un anno prima della presente osservazione era stata posta diagnosi di neoplasia prostatica in fase avanzata (T4, Gleason 7), trattata inizialmente con radioterapia e poi con leuprolide s.c. 1 mg/die. Negli ultimi due mesi aggiunta di flutamide 750 mg/die per os per rinforzare l’azione antiandrogena. Progressivo incremento di astenia e cefalea e successiva comparsa di rush cutaneo eritematoso lupus-like al volto. Contemporaneamente il paziente notava una modifica del colore delle urine diventate giallo-verdastre. Durante il ricovero è stato sottoposto a work up laboratoristico completo incluso screening autoimmune (indagini nella norma a parte la presenza di anemia ipocromica e lieve ipercalcemia). Alla TC non evidenza di meta epatiche ma secondarismi ossei. Una ricerca in letteratura evidenziava che flutamide può presentare, come reazioni avverse di rara occorrenza, eritema a farfalla al volto fino ad eruzioni bollose e necrolisi epidermica e modificazione del colore delle urine secondarie alla presenza di flutamide e suoi metaboliti nelle urine. L’obiettività cutanea è migliorata con terapia steroidea topica al volto consigliata dal dermatologo."
}