{
  "authors": [
    {
      "author": "L. Calcabrini"
    },
    {
      "author": "A. Saturni"
    },
    {
      "author": "S. Pieroni"
    }
  ],
  "doi": "",
  "publication_date": "2016-MM-DD",
  "id": "IT102648",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Nel 2013, un uomo di 70 aa, fumatore, affetto da BPCO ed ipertensione arteriosa viene valutato per dolore addominale e riscontro radiografico di pseudo aneurisma infiammatorio dell’aorta addominale esteso sino all’arteria iliaca comune destra. Esami ematoci documentano lieve incremento della PCR (6.5 mg/l) ed ipergammaglobulinemia; assente consumo complementare e negativa la sierologia immunitaria (ANA, ENA, ANCA e FR); negativa la ricerca del Treponema Pallidum, HBV, HCV; positivo l’HLA – B27. Esami strumentali escludono spondiloartropatie e patologia neoplastica. La PET evidenzia un’area di aumentato metabolismo a livello della parete dell’aorta addominale compatibile con processo infiammatorio. Un esame ecografico mostra manicotto ipoecogeno peri-aortico e peri-iliaco.Si pone la diagnosi di aortite infiammatoria HLA – B27 positiva e si avvia terapia steroidea (prednisone 1mg/kg/die) associata a PPI e profilassi per osteoporosi iatrogena. Si procede procede al monitoraggio clinico, laboratoristico e strumentale. Per la scarsa risposta clinica e l’aumento ulteriore degli indici di flogosi si associa al prednisone il metotrexate alla dose di 10 mg/settimana (insieme ad acido folico), poi passando a 15 mg/settimana. Nei mesi seguenti si segnala la normalizzazione degli indici di flogosi e un progressivo miglioramento clinico ed ecografico. Ciò consente, dopo un anno, la sospensione del prednisone. A 30 mesi dall’esordio il paziente è in remissione clinica, laboratoristica ed ecografica, non presentando effetti collaterali da metotrexate ne' eventi infettivi."
}