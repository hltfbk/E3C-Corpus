{
  "authors": [
    {
      "author": "Boni R"
    },
    {
      "author": "D’Ambrosio G"
    },
    {
      "author": "de Simone R"
    },
    {
      "author": "Suozzo R"
    },
    {
      "author": "Rabitti PG"
    }
  ],
  "doi": "",
  "publication_date": "2015-MM-DD",
  "id": "IT102544",
  "url": "https://www.italjmed.org/index.php/ijm/article/download/itjm.2015.s1/549/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Caucasica di 45 anni. Carcinoma mammario sottoposto a mastectomia radicale sn, poi a lobectomia epatica dx per metastasi epatica (poi recidivata a sn) seguita da stenting biliare per fistola bilio-pleurica e attualmente in chemioterapia, per cui è portatrice di CVC tipo port-a-cath. Viene alla nostra osservazione per lancinante e persistente dolore sciatico sn, che non consente alcuna posizione acamatica ed è scarsamente sensibile agli analgesici stupefacenti. Nel corso del ricovero si evidenzia altresì febbre remittente. Una TC del rachide risulta negativa. Laboratorio: WBC 10.290, Hb 9.5, Plt 114.000, PCR 323, VES 120, CA 15.3 91. La TC body evidenzia una lesione ipodensa di non univoca interpretazione lungo la trancia di resezione epatica, la summenzionata metastasi epatica al II segmento e soprattutto un ascesso di 18 mm a carico del MP sn. Si inizia terapia con piperacillina-tazobactam 9 gr e.v./die. Pervengono emocolture positive per Staphylococcus schleiferi meticillino-resistente e si passa pertanto alla daptomicina 500 mg e.v./die con scomparsa del dolore e della febbre. Una TC eseguita a distanza conferma la regressione della piomiosite."
}