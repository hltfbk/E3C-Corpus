{
  "authors": [
    {
      "author": "M. Uccelli"
    },
    {
      "author": "A. Bovero"
    },
    {
      "author": "A. Calzi"
    },
    {
      "author": "I. Persico"
    },
    {
      "author": "A. Borra"
    }
  ],
  "doi": "",
  "publication_date": "2020-MM-DD",
  "id": "IT102922",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Abbiamo valutato una donna di 73 anni per febbre, anemia, aumento VES e PCR. Storia di artrite, ipertensione arteriosa, recente ictus ischemico emisferico sinistro, con riscontro di aumento degli indici di flogosi, non indagato ulteriormente. La paziente entrava in reparto per febbre, anemia e aumento PCR e VES con funzionalità renale ed epatica nella norma. Eseguiti accertamenti per esclusione di patologia infettiva (PCT, TC body, ecocardio, emo- e urinocolture); inoltre, sulla base dei dati anamnestico-clinici e del recente ictus nel sospetto di vasculite eseguiti ANA, ENA, ANCA, FR, anti CCP, LDH (negativi); eseguita PET-TC 118 FDG con accumulo patologico del tracciante a livello dei grossi vasi, in particolare aorta toracica, tronchi sovraaortici, arterie ascellari. Posta diagnosi di vasculite dei grossi vasi a tipo GCA (Giant Cell Arteritis) e prescritto prednisone 1 mg/Kg/die con rapido miglioramento. Nel follow-up è stata documentata completa remissione clinica e strumentale; nel 2018 ricaduta clinico-laboratoristica (aumento PCR e positività PET-TC) è stata diagnosticata anche severa insufficienza aortica di nuova insorgenza. È stata reimpostata terapia steroidea con induzione di nuova remissione ed è stato effettuato intervento di sostituzione valvolare aortica con bioprotesi; aggiunto tocilizumab 162 mg/settimana con attuale completa remissione clinica e strumentale."
}