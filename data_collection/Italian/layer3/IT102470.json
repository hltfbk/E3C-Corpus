{
  "authors": [
    {
      "author": "R. Cangelosi"
    },
    {
      "author": "F. Pantaleo"
    },
    {
      "author": "M. Mezzero"
    },
    {
      "author": "G. Anastasi"
    },
    {
      "author": "F. Gambina"
    },
    {
      "author": "F.C. Raimondo"
    }
  ],
  "doi": "",
  "publication_date": "2014-MM-DD",
  "id": "IT102470",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "AP, sesso femminile, 60 anni in anamnesi ipertensione arteriosa non ben controllata, da due giorni episodi di confusione mentale, disorientamento, amnesia con episodi di agitazione e disturbi del comportamento; etichettata dal medico di fiducia come patologia psichiatrica venivano prescritti antipsicotici. Persistendo la confusione e il disorientamento veniva accompagnata in PS e ricoverata presso il nostro reparto. All’ingresso paziente vigile, a tratti confusa e disorienta, febbrile; gli esami di laboratorio documentavano lieve leucocitosi neutrofila, incremento di VES e PCR, negativa la tc encefalo per eventi acuti, negativa la radiografia del torace. All’esame obiettivo nulla di rilevante, non segni meningei, non rigidità nucale non deficit neurologici focali. Durante la seconda notte di degenza crisi epilettiche subentranti, stato soporoso con ipostenia arti inferiori. Nel sospetto di una patologia meningoencefalica veniva eseguito un’esame del liquor che evidenziava un aspetto limpido e lieve ipercitosi. Dopo una settimana di terapia antivirale e cortisonica, graduale scomparsa della febbre, miglioramento della soggettività, dello stato di coscienza, della motilità e soprattutto non più presenti i disturbi del comportamento, Si tratta di un caso di meningite clinicamente inapparente rilevabile solo all’esame liquorale, che rappresenta l’unica espressione clinica di una infezione virale."
}