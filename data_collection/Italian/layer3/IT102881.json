{
  "authors": [
    {
      "author": "R. Barretta"
    },
    {
      "author": "M. Coppola"
    },
    {
      "author": "L. De Roberto"
    },
    {
      "author": "D. Precone"
    },
    {
      "author": "D. Pinto"
    },
    {
      "author": "G. Adiletta"
    }
  ],
  "doi": "",
  "publication_date": "2020-MM-DD",
  "id": "IT102881",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente maschio, 65aa, diabetico insulino-trattato, iperteso, amputato all’arto inferiore sinistro per vasculopatia diabetica circa un mese prima, si ricovera per grave anemia. In anamnesi un episodio di spondilodiscite da MRSA due anni prima. Lamenta da circa un mese dolore dorsale ingravescente accentuato in posizione supina, e resistente a terapia analgesica e oppiode. Agli esami di laboratorio solo lieve aumento della PCR e procalcitonina nella norma. Test Mantoux negativo. Apiressia. La TC evidenzia spondiloartrosi osteofitosica. L’esame RM del rachide con MdC, mostra tessuto flogistico che avvolge a manicotto i soma D5-D6, esteso al canale vertebrale, alle pleure e lieve compressione midollare. Pratica emocoltura e tampone cutaneo di un’ulcera sul moncone di amputazione, interessato da infezione (ABSSSI). Gli esami documentano crescita di stafilococco aureo meticillino-resistente. Si procede a terapia antibiotica mirata e ad intervento di debriment con biopsia ossea, secondo linee-guida. Nonostante il trattamento si assiste allo sviluppo di paralisi flaccida e a sepsi complicata che porta ad exitus."
}