{
  "authors": [
    {
      "author": "A. Vetrano"
    },
    {
      "author": "C. Ciacci"
    },
    {
      "author": "L. Caserta"
    }
  ],
  "doi": "",
  "publication_date": "2015-MM-DD",
  "id": "IT102614",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Descriviamo il caso di un maschio di anni 60 extracomunitario che giunge al P.S. per confusione e astenia. All’anamnesi veniva riferito “BPCO, Diabete mellito”. All’ingresso egli era dispnoico, P. A. 100/60 mmHg. Al torace si rilevava ipofonesi basale bilaterale, toni cardiaci parafonici. L’ECG mostrava bassi voltaggi ed inversione dell’onda T nelle derivazioni inferiori. Gli esami del sangue mostravano leucocitosi, aumento degli enzimi cardiaci. L’EGA: alcalosi respiratoria. Un ecocardiogramma vedeva un severo versamento pericardico con collasso diastolico dell’atrio destro senza segni di tamponamento cardiaco. Si somministrava terapia a base di antibiotici, cortisonici, anti aggreganti, diuretici. Successivamente egli presentava un aggravamento respiratorio e sottoposto a TAC torace si mostrava: versamento pleurico, strie fibronodulari da esiti, pacchetto linfonodale paramediastinico dx e numerose linfoadenopatie che comprimevano i vasi mediastinici e deviavano verso sx il mediastino. Il paziente veniva trasferito in Cardiochirurgia e sottoposto a pericardiocentesi di circa 500 cc di liquido siero ematico."
}