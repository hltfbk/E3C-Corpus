{
  "authors": [
    {
      "author": "G. Guazzini"
    },
    {
      "author": "C. Chiti"
    },
    {
      "author": "R. Della Nave"
    },
    {
      "author": "L. Staglianò"
    },
    {
      "author": "I. Micheletti"
    },
    {
      "author": "R. Tarquini"
    }
  ],
  "doi": "",
  "publication_date": "2018-MM-DD",
  "id": "IT102752",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente di sesso femminile, 37 anni, giungeva in DEA per riscontro di tumefazione non dolente a livello sopraclaveare sinistro di forma ovale con diametro massimo di 3 cm, margini netti, consistenza molle, cute sovrastante indenne. La paziente riferiva comparsa nel mese precedente di tumefazione simile, omosede, per cui era stata ricoverata con diagnosi di fissurazione della vena giugulare interna. Nel sospetto attuale di trombosi venosa, veniva impostata terapia anticoaugulante e disposto il ricovero in medicina interna. Alla nostra osservazione, la paziente appariva asintomatica, negava traumi nella zona interessata. In anamnesi episodio analogo all’età di 20 aa risoltosi spontaneamente. Niente da segnalare all’EO, esami ematici nella norma. All’ecografia del collo, assenza di fenomeni trombotici in atto con imbibizione dei tessuti e rilievo di piccole variazioni nelle dimensioni della lesione in base al decubito assunto. Considerata la storia della paziente, veniva eseguita un’angioRM, che documentava una malformazione cistica del dotto toracico poco prima dello sbocco nella confluenza venosa."
}