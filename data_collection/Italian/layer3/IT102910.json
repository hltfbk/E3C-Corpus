{
  "authors": [
    {
      "author": "M. Ricchio"
    },
    {
      "author": "I. Zaffina"
    },
    {
      "author": "M.C. Pelle"
    },
    {
      "author": "V. Forte"
    },
    {
      "author": "B. Tassone"
    },
    {
      "author": "S. Lucà"
    },
    {
      "author": "F. Giofrè"
    },
    {
      "author": "E. Abramo"
    },
    {
      "author": "E. Succurro"
    },
    {
      "author": "F. Arturi"
    }
  ],
  "doi": "",
  "publication_date": "2020-MM-DD",
  "id": "IT102910",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 75 anni giunto per febbre da 5 mesi, anemia e dolore lombare. In anamnesi: DM2, BPCO, cardiomiopatia dilatativa primitiva a FE depressa e impianto di ICD in prevenzione primaria. Nel 2015 revisione della tasca dell’ICD per infezione. Eseguiva TC della colonna lombare che documentava lesione osteolitica a livello vertebrale. TC-TB, colonscopia e gastroscopia negative per neoplasia. PET/TC: captazione patologica sulla mammella destra, del lobo sinistro tiroideo e della lesione osteolitica. Veniva effettuato ago aspirato tiroideo che risultava essere un THYR4 e biopsia mammaria positiva per carcinoma mucinoso. Durante il ricovero, comparsa di febbre, emocolture positive per Stafilococco epidermidis e, nel sospetto di endocardite, veniva effettuato ecocardiogramma transesofageo con presenza di vegetazioni a livello degli elettrocateri. Introduceva terapia antibiotica con daptomicina e rifampicina. Dopo un mese, la TC lombare di controllo documentava una riduzione della lesione osteolitica."
}