{
  "authors": [
    {
      "author": "E. Venegoni"
    },
    {
      "author": "R. Capra"
    },
    {
      "author": "B. Cattaneo"
    },
    {
      "author": "A. Grittini"
    },
    {
      "author": "L. Pavan"
    },
    {
      "author": "G. Rotiroti"
    },
    {
      "author": "M. Mena"
    },
    {
      "author": "P. Vigano’"
    },
    {
      "author": "N. Mumoli"
    }
  ],
  "doi": "",
  "publication_date": "2020-MM-DD",
  "id": "IT102925",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "È stata ricoverata in stato di insufficienza multiorgano su base settica una donna di 55 anni, affetta da grave obesità. Nei giorni precedenti aveva sofferto di lombosciatalgia trattata prima con FANS e miorilassanti poi con steroidi; per intenso dolore lombare da seduta riferiva episodio di presincope. È stato isolato subito nei primi giorni S aureus sia dal sangue che dalle urine: si configurava quindi una “comune” urosepsi peraltro responsiva a piperacillina/tazobactam con linezolid e poi amoxicillina/ acido clavulanico. Tuttavia vista la tipologia del germe è stato indagato ulteriormente il sito di origine con ecocardiogramma (esclusa endocardite), ecografia addome, TC colonna lombare (esclusa spondilodiscite). Persistendo il sospetto di quest’ultima è stata eseguita PET total body con dimostrazione di lesioni infettive a vari dischi lombari, sincondrosi sacro-iliaca dx inoltre raccolta purulenta lungo i muscoli dorsali fino al sacro. È stata quindi aggiunta gentamicina e poi teicoplanina (terapia per 6 settimane in totale). Non è stata posta indicazione a manovre chirurgiche sulla raccolta e neppure di drenaggio. Si è provveduto a graduale mobilizzazione dopo valutazione ortopedica e fisiatrica con corsetto di stoffa e stecche infine la pz è stata dimessa per ricovero riabilitativo."
}