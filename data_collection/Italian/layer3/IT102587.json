{
  "authors": [
    {
      "author": "I. Izzo"
    },
    {
      "author": "E. Perger"
    },
    {
      "author": "C. Aggiusti"
    },
    {
      "author": "N. Sala"
    },
    {
      "author": "L. Moretti"
    },
    {
      "author": "S. Ettori"
    },
    {
      "author": "C. Formaini-Marioni"
    },
    {
      "author": "G. Zanolini"
    },
    {
      "author": "G. Bulgari"
    },
    {
      "author": "P. Colombini"
    },
    {
      "author": "D. Bella"
    },
    {
      "author": "A. Pagani"
    }
  ],
  "doi": "",
  "publication_date": "2015-MM-DD",
  "id": "IT102587",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Descriviamo il caso di una giovane donna che, nel sospetto di pielonefrite, eseguiva TC addome con mdc, che mostrava trombosi della vena mesenterica superiore e inferiore. Veniva iniziata terapia con enoxaparina a dose anticoagulante ed embricazione con warfarin; venivano eseguiti esami per ricerca di trombofilia. Per la persistenza di febbre, veniva modificata la terapia antibiotica (ceftriaxone—>imipenem/cilastatina) e venivano ripetuti esami ematochimici, con evidenza di PCR 1,2 (vn <0,5 mg/dL), LDH 777 UI/L (vn 230-460), AST 100 UI/L e ALT 112 UI/L (vn 5-50). Per la presenza di ipertransaminasemia non altrimenti spiegata e incremento dei valori di LDH, venivano richieste sierologie per EBV e CMV, markers neoplastici e pannello di esami per autoimmunità. Gli accertamenti risultavano tutti negativi, ad eccezione di CMV IgG/IgM, anticorpi anticardiolipina, antib2glicoproteina e mutazione in eterozigosi del gene MTHFR dell’omocisteina. La paziente veniva quindi dimessa a domicilio con terapia anticoagulante, dopo sospensione di estroprogestinico, con indicazione a controllo di ecografia addome e anticorpi antifosfolipidi (aPL) a 3 mesi, asintomatica, apirettica e in buone condizioni generali."
}