{
  "authors": [
    {
      "author": "L. Todaro"
    },
    {
      "author": "G. Matta"
    },
    {
      "author": "C. Foli"
    },
    {
      "author": "A. Cuttica"
    },
    {
      "author": "P. Falco"
    },
    {
      "author": "P. Anselmo"
    }
  ],
  "doi": "",
  "publication_date": "2018-MM-DD",
  "id": "IT102774",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Descriviamo il caso di una paziente di 69 anni giunta in DEA per epigastralgia e ricoverata nel sospetto ecografico di neoplasia pancreatica con associata trombosi della vena porta. L’eco-endoscopia e la RMN dell’addome hanno escluso lesioni focali del pancreas, ma evidenziato disomogeneità del parenchima come da esiti flogistici, trombosi della vena porta fino alle diramazioni intraepatiche e trombosi della vena mesenterica superiore. Agli ematochimici: D dimero 4.01 (VN <0.50), Hb 12.1, Ht 37.1, PLT 249.000; INR, PTT, Proteina C ed S, Resistenza alla APC, ATIII, amilasi, lipasi, bilirubina, AST, ALT, CEA, Ca 19.9 nella norma; Ab anti nucleo, Ab anti tessuto, LAC, Ab anti cardiolipina ed anti beta 2-GPI negativi. La ricerca della mutazione V617F del gene JAK2 è risultata positiva in maniera significativa: 11%. Biopsia midollare: materiale non diagnostico. È stata iniziata terapia anticoagulante orale ed a distanza di un anno i valori emocromocitometrici sono rimasti stabili."
}