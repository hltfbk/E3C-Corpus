{
  "authors": [],
  "doi": "",
  "publication_date": "2021-02-01",
  "id": "IT104755",
  "url": "",
  "source": "Agenzia Italiana del Farmaco",
  "source_url": "https://farmaci.agenziafarmaco.gov.it",
  "licence": "CC-BY-NC",
  "language": "it",
  "type": "other",
  "description": "patient information leaflets for medicines",
  "text": "Confezioni \r\n Anagrelide Teva 0,5 mg 100 capsule rigide\nCos'è Anagrelide Teva? \r\n Anagrelide Teva  è un farmaco a base del principio attivo  Anagrelide Cloridrato , appartenente alla categoria degli  Antineoplastici  e nello specifico  Altri antineoplastici . E' commercializzato in Italia dall'azienda  Teva Italia S.r.l. - Sede legale . Anagrelide Teva  può essere prescritto con  Ricetta RNRL - medicinali soggetti a prescrizione medica limitativa, da rinnovare volta per volta, vendibili al pubblico su prescrizione di centri ospedalieri o di specialisti .\r\n\t\t\t\t\t\t\t\t\t\t \r\n\nInformazioni commerciali sulla prescrizione \r\n Titolare:  Teva B.V. Concessionario:  Teva Italia S.r.l. - Sede legale Ricetta:  RNRL - medicinali soggetti a prescrizione medica limitativa, da rinnovare volta per volta, vendibili al pubblico su prescrizione di centri ospedalieri o di specialisti Classe:  A Principio attivo:  Anagrelide Cloridrato Gruppo terapeutico:  Antineoplastici Forma farmaceutica:  capsula\nIndicazioni \r\n Anagrelide Teva è indicato per la riduzione di una conta piastrinica elevata nei pazienti con trombocitemia essenziale (TE) a rischio, i quali mostrano intolleranza nei riguardi della loro attuale terapia, oppure la cui conta piastrinica elevata non possa essere ridotta a un livello accettabile con l'attuale terapia. \r\n Paziente a rischio \r\n Per paziente con trombocitemia essenziale a rischio si intende un paziente che presenti  una o più  delle caratteristiche riportate di seguito: \r\n \r\n  Età > 60 anni, oppure \r\n  Conta piastrinica > 1.000 x 10 9 /l, oppure \r\n  Storia di eventi tromboemorragici \r\n\nPosologia \r\n Il trattamento con Anagrelide Teva deve essere istituito da un medico esperto nel controllo della trombocitemia essenziale. \r\n Posologia \r\n La dose iniziale di anagrelide raccomandata è di 1 mg/die, da somministrare per via orale in due dosi separate (0,5 mg/dose). \r\n Mantenere costante la dose iniziale per almeno una settimana. Dopo una settimana è possibile titolare la dose, caso per caso, per pervenire alla dose minima efficace per ridurre e/o mantenere la conta piastrinica al di sotto di 600 x 10 9 /l, e se possibile a un livello fra 150 x 10 9 /l e 400 x 10 9 /l. Non aumentare la dose di oltre 0,5 mg/die nell'arco della stessa settimana; la dose singola massima consigliata non deve superare 2,5 mg (vedere paragrafo 4.9). Durante lo sviluppo clinico si sono utilizzate dosi pari a 10 mg/die. \r\n Controllare regolarmente gli effetti del trattamento con anagrelide (vedere paragrafo 4.4). Se la dose iniziale è > 1 mg/die, procedere a conteggi delle piastrine ogni due giorni nella prima settimana di trattamento, e almeno una volta alla settimana in seguito, fino a giungere ad una dose stabile di mantenimento. Tipicamente si osserverà un calo della conta piastrinica entro 14 - 21 giorni dall'avvio del trattamento e nella maggior parte dei pazienti sarà possibile osservare una risposta terapeutica adeguata e stabile con l'assunzione di 1 – 3 mg/die (per maggiori dettagli circa gli effetti clinici, vedere paragrafo 5.1). \r\n Anziani \r\n Le differenze di farmacocinetica osservate tra pazienti anziani e pazienti giovani con TE (vedere paragrafo 5.2) non giustificano l'uso di un diverso regime di trattamento iniziale o di una diversa fase di titolazione della dose per raggiungere un regime di anagrelide ottimizzato per il singolo paziente. \r\n Nella fase di sviluppo clinico circa il 50% dei pazienti trattati con anagrelide era di età superiore a 60 anni e non è stato necessario modificare specificatamente la dose in base all'età in questi pazienti. Tuttavia, come previsto, i pazienti in questa fascia di età presentavano un'incidenza doppia di eventi avversi gravi (principalmente di natura cardiaca). \r\n Danno renale \r\n I dati farmacocinetici per questa popolazione di pazienti sono limitati. Prima di avviare il trattamento occorre valutare i rischi potenziali e i possibili benefici della terapia con anagrelide nei pazienti con funzione renale compromessa (vedere paragrafo 4.3). \r\n Compromissione epatica \r\n I dati farmacocinetici per questa popolazione di pazienti sono limitati. Tuttavia, il metabolismo epatico rappresenta la principale via di eliminazione per l'anagrelide, ed è pertanto prevedibile che la funzione epatica possa influenzare questo processo. Si consiglia pertanto di non trattare con anagrelide pazienti con compromissione epatica moderata o grave. Prima di avviare il trattamento occorre valutare i potenziali rischi e i possibili benefici della terapia con anagrelide nei pazienti con funzione epatica lievemente compromessa (vedere paragrafi 4.3 e 4.4). \r\n Popolazione pediatrica  \r\n La sicurezza e l'efficacia dell'anagrelide nei bambini non sono state stabilite. L'esperienza sull'uso di anagrelide nei bambini e negli adolescenti è molto limitata; in questo gruppo di pazienti l'anagrelide deve essere usata con cautela. In assenza di linee guida pediatriche specifiche, i criteri diagnostici dell'OMS per la diagnosi di trombocitemia essenziale negli adulti sono considerati pertinenti per la popolazione pediatrica. Le linee guida diagnostiche per la trombocitemia essenziale devono essere seguite accuratamente e la diagnosi deve essere rivalutata periodicamente in caso di incertezza, cercando di distinguerla dalla trombocitosi ereditaria o secondaria, eventualmente tramite un'analisi genetica e una biopsia del midollo osseo. \r\n Tipicamente nei pazienti pediatrici ad alto rischio viene presa in considerazione la possibilità di una terapia citoriduttiva. \r\n Il trattamento con anagrelide deve essere iniziato solo quando il paziente mostra segni di progressione della malattia o in caso di trombosi. Una volta iniziata la terapia, i benefici e i rischi del trattamento con anagrelide devono essere monitorati regolarmente e deve essere valutata periodicamente la necessità di proseguire il trattamento in corso. \r\n I livelli piastrinici target vengono stabiliti dal medico curante su base individuale per il singolo paziente. \r\n Nei pazienti pediatrici che non evidenziano una risposta soddisfacente al trattamento dopo circa 3 mesi si deve considerare la possibilità di interrompere il trattamento. \r\n I dati al momento disponibili sono riportati nei paragrafi 4.4, 4.8, 5.1 e 5.2, ma non può essere fatta alcuna raccomandazione riguardante la posologia. \r\n Modo di somministrazione \r\n Per uso orale. Le capsule devono essere deglutite intere. Non frantumare né diluire il contenuto in un liquido.\nControindicazioni \r\n Ipersensibilità ad anagrelide o ad uno qualsiasi degli eccipienti elencati al paragrafo 6.1. \r\n Pazienti con compromissione epatica moderata o grave. \r\n Pazienti con danno renale moderato o grave (clearance della creatinina < 50 ml/min). \r\n\nAvvertenze speciali e precauzioni di impiego \r\n Compromissione epatica  Prima di avviare il trattamento occorre valutare i potenziali rischi e i possibili benefici della terapia con anagrelide nei pazienti con funzionalità epatica lievemente compromessa. Il trattamento non  \r\n\t\t\t\t\t\t\t\t\t\t\t\r\n\t\t\t\t\t\t\t\t\t\t\t...  Vedi la Scheda Tecnica del farmaco - RCP - completa: accedi al sito www.codifa.it \r\n\nInterazioni con altri medicinali e altre forme di interazione \r\n Sono stati effettuati limitati studi farmacocinetici e/o farmacodinamici sulle possibili interazioni fra l'anagrelide e altri medicinali.  Effetti di altri principi attivi sull'anagrelide   Studi di interazioni in vivo negli esseri  ...  Vedi la Scheda Tecnica del farmaco - RCP - completa: accedi al sito www.codifa.it Interazioni riportate su letteratura scientifica internazionale Prima di prendere  \"Anagrelide Teva\"  insieme ad altri farmaci come  Dumirox - Compressa Rivestita ,  Fevarin - Compressa Rivestita ,  Fluvoxamina EG ,  Maveral - Compressa Rivestita , etc.., chiedi al tuo al tuo medico o farmacista di fiducia di verificare che sia sicuro e non dannoso per la tua salute ... \nAssumere Anagrelide Teva durante la gravidanza e l'allattamento \r\n Posso prendere Anagrelide Teva durante la gravidanza e l'allattamento? Donne in età fertile  Le donne in età fertile devono usare misure contraccettive efficaci durante il trattamento con anagrelide.  Gravidanza  Non si dispone di dati adeguati relativi all'uso di anagrelide \r\n\t\t\t\t\t\t\t\t\t\t ...  Vedi la Scheda Tecnica del farmaco - RCP - completa: accedi al sito www.codifa.it \r\n\nEffetti sulla capacità di guidare veicoli e sull'uso di macchinari \r\n In fase di sviluppo clinico sono stati riferiti comunemente capogiri. Si consiglia ai pazienti, se avvertono capogiri, di non guidare veicoli o usare macchinari mentre prendono anagrelide. \r\n\nEffetti indesiderati \r\n Riassunto del profilo di sicurezza  È stata esaminata la sicurezza dell'anagrelide in 4 studi clinici in aperto. In 3 di questi è stata valutata la sicurezza in 942 pazienti che  ...  Vedi la Scheda Tecnica del farmaco - RCP - completa: accedi al sito www.codifa.it \r\n\nSovradosaggio \r\n Nella fase post-marketing sono stati segnalati casi di sovradosaggio intenzionale con anagrelide. I sintomi riferiti includono tachicardia sinusale e vomito. I sintomi si risolvevano mediante un trattamento conservativo. \r\n Se somministrato a dosi maggiori di quelle raccomandate, l'anagrelide ha causato calo della pressione arteriosa, occasionalmente accompagnato da ipotensione. Una singola dose di 5 mg di anagrelide può causare un calo della pressione accompagnato solitamente da capogiri. \r\n Non si è identificato uno specifico antidoto per l'anagrelide. Nell'eventualità di sovradosaggio è necessaria una rigorosa supervisione clinica del paziente, incluso il monitoraggio della conta piastrinica per la trombocitopenia. Si deve ridurre la dose o sospendere la somministrazione, se appropriato, fino al ripristino della conta piastrinica entro l'intervallo di valori normali. \r\n\nProprietà farmacodinamiche \r\n Categoria farmacoterapeutica: altri agenti antineoplastici, codice ATC: L01XX35.  Meccanismo d'azione  Non è noto il preciso meccanismo con cui l'anagrelide porta alla riduzione della conta piastrinica. Negli studi condotti in colture \r\n\r\n\r\n\t\t\t\t\t\t\t\t\t\t...  \r\n\nProprietà farmacocinetiche \r\n Assorbimento  A seguito della somministrazione orale di anagrelide nell'uomo, almeno il 70% del medicinale viene assorbito dal tratto gastrointestinale. Nei soggetti a digiuno, i livelli plasmatici di picco insorgono circa  ...  \r\n\nDati preclinici di sicurezza \r\n Tossicità per somministrazioni ripetute   A seguito della somministrazione orale ripetuta di anagrelide nei cani, a dosi di 1 mg/kg/die o superiori sono state osservate emorragia subendocardica e necrosi miocardica  ...  \r\n\nElenco degli eccipienti \r\n Contenuto delle capsule   Lattosio monoidrato  Croscarmellosa sodica  Povidone K 29/32  Lattosio  Cellulosa microcristallina  Magnesio stearato  Involucro della capsula  Gelatina  Diossido di titanio (E171)\nFarmaci Equivalenti \r\n I farmaci equivalenti di  Anagrelide Teva  a base di  Anagrelide Cloridrato  sono:  Anagrelide Accord ,  Anagrelide Aurobindo ,  Anagrelide Mylan ,  Anagrelide Sandoz ,  Xagrid"
}