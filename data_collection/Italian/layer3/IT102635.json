{
  "authors": [
    {
      "author": "G. Azzaro"
    },
    {
      "author": "F. Giacalone"
    },
    {
      "author": "S. Marturana"
    },
    {
      "author": "S. Marturana"
    },
    {
      "author": "S. Platania"
    },
    {
      "author": "R. Risicato"
    }
  ],
  "doi": "",
  "publication_date": "2016-MM-DD",
  "id": "IT102635",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 70 anni, ricoverato per anemia. Iperteso e diabetico, non praticava a domicilio terapia alcuna. Non nota precedente insufficienza renale. Durante la degenza in UO di Medicina, veniva sottoposto a TAC addome e torace nel sospetto di una neoplasia. Dopo l’esame TC, comparsa di anuria ed incremento acuto di creatininemia (6 mg/dL), azotemia (210 mg/dL). Sottoposto ad idratazione, diuretico ad alte dosi, veniva eseguita l’ecografia addome al fine di escludere un’uropatia ostruttiva, e per verificare le condizioni morfologiche renali. Il quadro ecografico era compatibile con nefropatia acuta, senza segni di ostruzione. Veniva posizionato catetere vescicale e programmati controlli giornalieri di indici renali, urine, emocromo. Ecografia a 3 e 6 giorni. La TC è risultata poi negativa per neoplasia. La diuresi riprendeva gradualmente, in corso di terapia con furosemide ad alte dosi, e.v., veniva evitata la terapia sostitutiva, il paziente è stato sempre in compenso emodinamico, la P.A. si è stabilizzata. Anche il quadro ecografico, così come i parametri ematici (creatininemia 1.0 mg/dL) alla dimissione, erano normalizzati."
}