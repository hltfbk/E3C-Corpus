{
  "authors": [
    {
      "author": "R. Baiardini"
    },
    {
      "author": "M. Bamberga"
    },
    {
      "author": "F. Rivolta"
    },
    {
      "author": "L. Pavan"
    },
    {
      "author": "A. Grechi"
    }
  ],
  "doi": "",
  "publication_date": "2014-MM-DD",
  "id": "IT102457",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "La pz di 64 aa, ex fumatrice (5 sigarette per 20 anni), affetta da rinite allergica a graminacee e da neoformazione uterina compatibile con polipo dell’endometrio, è giunta in visita per dispnea da sforzo, tosse secca e costrizione toracica da un mese. All’Rx torace solo accentuazione dell’interstizio, all’emogasanalisi ipossiemia ed ipocapnia, all’angioTC del torace non embolia ma atelettasia del lobo medio da ostruzione del bronco lobare medio. La pz è stata ricoverata con quadro di insufficienza respiratoria acuta. La broncoscopia evidenziava neoformazione vegetante condizionante ostruzione completa del bronco principale dx a livello dell’origine in trachea. Alla TC torace, addome ed encefalo cmdc non lesioni encefaliche, peggioramento dell’atelettasia (anche del lobo superiore), ma in sede pelvica massa disomogenea di circa di diametro, in prima istanza riconducibile a fibro-miomatosi dell’utero. Alla PET total body ipercaptazione di gran parte del polmone dx, dei linfonodi ilari e mediastinici a dx, di isolato linfonodo mediastinico anteriore sn e di formazione sovravescicale già nota. All’es istologico della biopsia endobronchiale neoplasia mesenchimale con differenziazione miogenica. Per il progressivo peggioramento della insufficienza respiratoria e del quadro radiologico, è stata effettuata disostruzione meccanica laser assistita, ben tollerata, con successo. Alla dimissione eupnea e SatO2 96% in aa. L’es istologico della disostruzione era carcinoma sarcomatoide. È stata poi eseguita isterectomia totale con es istologico: leiomiosarcoma uterino."
}