{
  "authors": [
    {
      "author": "E. Reali"
    },
    {
      "author": "A. Sarno"
    },
    {
      "author": "S. Stefanini"
    },
    {
      "author": "R. Rondinelli"
    },
    {
      "author": "E. Amato"
    },
    {
      "author": "D. Tonietti"
    },
    {
      "author": "M. Cacciafesta"
    },
    {
      "author": "C.A.M. Lo Iacono"
    }
  ],
  "doi": "",
  "publication_date": "2019-MM-DD",
  "id": "IT102843",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Paziente, di anni 79, presentava da 3mesi disartria con deficit di forza all’arto superiore dx e da 1mese disfagia.In anamnesi: ipertensione arteriosa, dislipidemia e aneurisma dell’arteria cerebrale media dx.All’esame obiettivo: condizioni generali discrete, vigile, orientato nel tempo e nello spazio, collaborante. Si rilevava disartria con eloquio lento, impastato e voce nasale. Alla prova di Mingazzini lieve sottoslivellamento dell’arto superiore dx con deficit di forza alla prensione alla mano dx. I ROT apparivano ipereccitabili. Non deficit di sensibilità.Le prove di deglutizione mostravano un’iniziale difficoltà nella gestione dei boli liquidi.La RMN dell’encefalo e del rachide confermava l’aneurisma noto in anamnesi senza evidenza di sanguinamenti, lesioni ischemiche né fenomeni compressivi a livello del rachide cervicale. L’elettroneuromiografia rilevava danno neurogeno con denervazione in più distretti non contigui. L’evidenza clinica ed elettrofisiologica della degenerazione dei motoneuroni sia centrali che periferici e la progressiva diffusione dei segni e dei sintomi ha supportato la diagnosi di sclerosi laterale amiotrofica bulbare.Il paziente iniziava terapia con Riluzolo, Levoacetilcarnitina e Palmitoiletanolamide."
}