{
  "authors": [
    {
      "author": "Sepe A"
    },
    {
      "author": "Talamo M"
    },
    {
      "author": "Rocco V"
    },
    {
      "author": "Salomone Megna A"
    }
  ],
  "doi": "",
  "publication_date": "2015-MM-DD",
  "id": "IT102559",
  "url": "https://www.italjmed.org/index.php/ijm/article/download/itjm.2015.s1/549/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Giovane paziente di 25 anni il 17/12/2013 accede in PS per iperpiressia (TC 39.5°C) da poche ore con brividi scuotenti e cefalea. Nel luglio del 2013 permanenza in Togo per 1 mese, volontario ONG, con riferito febbre malarica nell’ultima settimana, trattata con clorochina e guarito, non ha praticato profilassi antimalarica. Gli esami di laboratorio eseguiti in PS mostrano LDH 397 U/L. Bil.tot 3.33 mg/dL. Bil. dir. 0.85 mg/dL, leucocitosi neutrofila relativa, piastrine 80000/mmc. fibrinogeno 534mg/dL. RX del torace nella norma, Eco addome con milza modicamente aumentata (diam. long. 141 mm). Nel sospetto di malaria si ricovera nel reparto di Malattie Infettive e si allestisce nel nostro laboratorio una goccia spessa, che conferma la diagnosi e uno striscio sottile che identifica una parassitemia da Plasmodium vivax. Assume Eurartesim 320 mg/40 mg cp, 3 cp/die per tre gg. Dal 2° giorno apiressia ed al controllo emoscopico qualche plasmodio residuo; dal 3° giorno emoscopia negativa. Dal 21/01/2014 assume primachina 14 mg/die per 2 settimane a completamento terapeutico."
}