{
  "authors": [
    {
      "author": "F. Addante"
    },
    {
      "author": "M.P. Dagostino"
    },
    {
      "author": "L.P. D’Ambrosio"
    },
    {
      "author": "F. Paris"
    },
    {
      "author": "D. Antonacci"
    },
    {
      "author": "F. Perri"
    },
    {
      "author": "A. Greco"
    }
  ],
  "doi": "",
  "publication_date": "2014-MM-DD",
  "id": "IT102452",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 91 anni giunta per comparsa di dolori addominali e rettorragia. Nella anamnesi LLC non in terapia. All’ingresso riscontro di WBC 131.000. Iniziato trattamento con Clarombucile e sottoposta a fibroretto- scopia con evidenza di: “Rivestimento mucoso ricoperto da pseudo-membrane”. La ricerca della tossina del C. Difficilis risultava negativa e l’esame istologico rilevava un infiltrato costituito da essudato fibrino-granulocitario. Dopo consulto gastroenterologico l’orientamento era una MICI pertanto la paziente è stata dimessa in terapia con Mesalazina 400 mgx3/die, Prednisone 25 mg/die e prenotata per nuovo ricovero ad 1 mese. Dopo circa 1 settimana rientra in reparto per ricomparsa di diarrea e dolori addominali intensi. Effettua pancolonscopia che evidenzia: “Mucosa edematosa e congesta con erosioni ed ulcerazioni; praticate biopsie”. Il quadro endoscopico risultava compatibile con diverse ipotesi diagnostiche (MICI, colite ischemica, CMV); pertanto sono stati richiesti: calprotectina fecale, CMV-DNA sul sangue. La ricerca del CMV-DNA sul sangue è risultata positiva e confermata all’esame istologico. Iniziata terapia con Ganciclovir ev 500 mgx2/die con miglioramento clinico. In 7° giornata contrazione della diuresi e comparsa di stato soporoso; gli esami ematochimici mostravano un quadro di insufficienza renale acuta. Iniziato trattamento dialitico senza alcun miglioramento. Nei giorni successivi comparsa di melena ed ipotensione fino all’exitus."
}