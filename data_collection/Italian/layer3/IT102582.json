{
  "authors": [
    {
      "author": "L. Giampaolo"
    },
    {
      "author": "A. Salemi"
    },
    {
      "author": "L. Poli"
    },
    {
      "author": "D. Tirotta"
    },
    {
      "author": "G. Eusebi"
    },
    {
      "author": "M.G. Finazzi"
    },
    {
      "author": "L. Ghattas"
    },
    {
      "author": "V. Durante"
    }
  ],
  "doi": "",
  "publication_date": "2015-MM-DD",
  "id": "IT102582",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 53 anni si è presentato al DEA e ricoverato in chirurgia per la presenza di dolore addominale persistente, veniva sottoposto a laparoscopia esplorativa con riscontro di enterite regionale. Trasferito in Medicina Interna eseguiva, per la presenza di eosinofilia nel sangue periferico fino a 8000/mmc, paracentesi con riscontro di 1700/mmc eosinofili nel liquido ascitico. Si poneva diagnosi di Colite eosinofila primitiva, essendo risultati negativi tutti gli accertamenti per escludere secondarietà (elminti, IBD, scleroderma, Churg-Strauss, malattia celiaca, reazioni ai farmaci ed HES, inclusa la mutazione per il Jak2). Dopo esecuzione di colonscopia, la conta istologica di eosinofili nella mucosa colica era significativa, anche se in letteratura sono disponibili dati precisi di cut-off. Trattato con prednisone alle dosi di 0.5 mg/kg a scalare in breve periodo con risoluzione del quadro clinico e laboratoristico. Dopo 4 anni ripresa di sintomatologia e i ripetuti accertamenti, compresa la colonscopia, confermavano una recidiva di colite eosinofila con risposta rapida al nuovo trattamento steroideo."
}