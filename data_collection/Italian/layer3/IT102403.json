{
  "authors": [
    {
      "author": "L. Buttitta"
    },
    {
      "author": "A.M.D. Drago"
    },
    {
      "author": "G. Grillo"
    },
    {
      "author": "G. Pecorella"
    },
    {
      "author": "M.P. Tumbarello"
    },
    {
      "author": "F. Ampola"
    }
  ],
  "doi": "",
  "publication_date": "2013-MM-DD",
  "id": "IT102403",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 70 aa, storia di AR, in cura con steroidi, DMARD e FANS, cefalea e depressione bipolare. Giunge alla nostra osservazione per una sintomatologia insorta da alcune ore, caratterizzata da afasia motoria, cefalea, irritabilità, agitazione psicomotoria. Al PS esegue TC encefalo, negativa per eventi ischemici/emorragici. L’esame obiettivo evidenziava iperestesia tattile, allodinia del capo, fotofobia, ipoacusia ed afasia motoria. Null’altro alla restante obiettività clinica. Gli esami bioumorali evidenziavano leucocitosi neutrofila, incremento di VES e PCR. Si eseguiva emocoltura, e nel sospetto di meningite batterica, TC encefalo HR, che mostrava presenza di essudato nell’orecchio medio e mastoide sn, aria intracranica adiacente al tentorio senza soluzioni di continuo del tegmen. All'otoscopia: abbondante essudato purulento nel meato esterno ed iperemia della membrana timpanica sn. Alla rachicentesi: LCR torbido, con leucocitosi (280/mm3), ipoglicorrachia, iperproteinorrachia(190mg/dl), normale la pressione liquorale. L’immediata terapia antibiotica ev con: ceftriaxone, vancomicina e meropenem determinavano la risoluzione del quadro clinico e TDM dopo1 settimana. Lo pneumacefalo otogeno complicato da meningite è una patologia di raro riscontro (0,5-3%) della otite media acuta e gravato da alto tasso di mortalità (5-15%)."
}