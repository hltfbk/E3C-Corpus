{
  "authors": [
    {
      "author": "G. Scocchera"
    },
    {
      "author": "A. Torrigiani"
    },
    {
      "author": "S. Digregorio"
    },
    {
      "author": "F. Fabbrizzi"
    },
    {
      "author": "L. Burberi"
    },
    {
      "author": "A. Fanelli"
    },
    {
      "author": "L. Menicacci"
    },
    {
      "author": "V. Scotti"
    },
    {
      "author": "G. Falchetti"
    },
    {
      "author": "E. Caldini"
    },
    {
      "author": "E. Romano"
    },
    {
      "author": "M. Vaudo"
    },
    {
      "author": "A. Morettini"
    }
  ],
  "doi": "",
  "publication_date": "2020-MM-DD",
  "id": "IT102914",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo, 65 anni, giunge all’osservazione medica per comparsa da alcune ore di parestesie bilaterali con distribuzione a guanto e calza e minimo deficit stenico della mano destra. In anamnesi LLC non in terapia attiva e una recente vaccinazione antinfluenzale. Viene effettuata una TC cranio (negativa) e, nel sospetto di sindrome di Guillain-Barré, rachicentesi (negativa per dissociazione albumino/citologica) e EMG (negativa). Segnalata successiva comparsa di lesione purpurica palpabile non dolente all’arto inferiore destro: nel forte sospetto di polineuropatia a patogenesi vasculitica si ripete l’EMG (6 gg dopo l’inizio della sintomatologia neurologica) che risulta compatibile con neuropatia asimmetrica acuta assonopatica; agli EE riscontro, inoltre, di componente monoclonale IgM (alla tipizzazione: crioglobulinemia di tipo 1) che consente di fare diagnosi di multineuropatia vasculitica crioglobulinemica in paziente con LLC. Viene intrapresa pertanto terapia con corticosteroidi ad alte dosi e, dato il peggioramento del quadro neurologico (iniziale deficit nella dorsiflessione del piede destro), plasmaferesi e rituximab."
}