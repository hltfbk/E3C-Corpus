{
  "authors": [
    {
      "author": "E. Bonacci"
    },
    {
      "author": "P.R. Caroleo"
    },
    {
      "author": "C. Torchia"
    },
    {
      "author": "G. Russo"
    },
    {
      "author": "G. Ruotolo"
    }
  ],
  "doi": "",
  "publication_date": "2013-MM-DD",
  "id": "IT102399",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "V.P. donna di 72 anni giunge alla nostra osservazione per dolore addominale e vomito. Non patologie gastrointestinali pregresse. Es. obiettivo addome negativo, presenza di ernia crurale sx. Gli esami di laboratorio evidenziano ipopotassiemia. Nelle successive 24 h si assiste al peggioramento del quadro clinico con segni di subocclusione intestinale, confermata da Rx diretta ed ecografia addominale. EGDS evidenzia ristagno gastrico e liquidi che risalgono dal duodeno distale. Rx addome con gastrografin evidenzia distensione delle anse ileali, gastrectasia e mancata opacizzazione del colon. Viene posizionato SNG con emissione di materiale fecaloide e di parassita tubolare, biancastro, delle dimensioni di circa 7 cm che risulta essere femmina adulta di ascaris lumbricoides. Viene somministrato mebendazolo con scarso beneficio e successivamente citropiperazina 1,6 gr diluito in 80 cc di soluzione fisiologica per SNG per cinque giorni con eliminazione dei parassiti e risoluzione del quadro occlusivo con successiva dimissione. Dopo una settimana la paziente rientra in ospedale per l’insorgenza di dolore addominale e stato occlusivo da strozzamento erniario; durante l’intervento chirurgico è stata riscontrata la presenza di aderenze, ascessi addominali multipli e fistole entero-cutanee, come complicanza della parassitosi."
}