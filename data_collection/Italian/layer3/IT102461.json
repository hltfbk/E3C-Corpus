{
  "authors": [
    {
      "author": "G. Bertola"
    },
    {
      "author": "R. Bianchi"
    },
    {
      "author": "S. Giambona"
    },
    {
      "author": "A. Girola"
    },
    {
      "author": "E. Colombo"
    },
    {
      "author": "L. Fedeli"
    },
    {
      "author": "S.A. Berra"
    }
  ],
  "doi": "",
  "publication_date": "2014-MM-DD",
  "id": "IT102461",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 69 anni, ricoverato per diplopia e cefalea, con riscontro alla TAC di una lesione sellare e para sellare destra, con rimodellamento osseo, interpretata come probabile adenoma ipofisario. Alla RMN tumefazione di 25x15 mm, coinvolgente il seno cavernoso destro, nel cui contesto si riconosceva un’area caratterizzata da vuoto di segnale nelle sequenze basali ed una di segnale eterogeneo lamellare, prevalentemente iperintenso. L’impregnazione di mdc risultava disomogenea. L’angio RMN documentava un aneurisma intrasellare, originato dalla carotide interna destra, parzialmente trombizzato. Dal punto di vista funzionale, il paziente presentava un quadro di ipogonadismo centrale, con lieve iperprolattinemia. Nell’arco di circa due mesi si svilupparono un ipotiroidismo ed un iposurrenalismo secondari. Fu iniziata una terapia sostitutiva, con rapido beneficio soggettivo. Inizialmente venne posta indicazione al solo monitoraggio radiologico. Circa due anni dopo fu effettuato un trattamento endovascolare dell’aneurisma, mediante posizionamento di stent. Il paziente è tuttora in follow-up endocrinologico ad oltre cinque anni dalla diagnosi."
}