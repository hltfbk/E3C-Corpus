{
  "authors": [
    {
      "author": "R. Muscariello"
    },
    {
      "author": "D. Capocotta"
    },
    {
      "author": "D. Rendina"
    },
    {
      "author": "V. Apuzzi"
    },
    {
      "author": "A. Buonauro"
    },
    {
      "author": "F. Cannavacciuolo"
    },
    {
      "author": "L. Di Capua"
    },
    {
      "author": "G. Stanziano"
    },
    {
      "author": "A.I. Pisacreta"
    }
  ],
  "doi": "",
  "publication_date": "2017-MM-DD",
  "id": "IT102717",
  "url": "https://italjmed.org/index.php/ijm/article/view/itjm.2017.s1/960",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "La paziente è una donna, caucasica, 82 anni. Accesso in PS per astenia. All’ingresso anemia ipocromica normocitica (Hb: 7,4 g/dl; GR: 2,8x106; MCV: 91 fL). Si decide il ricovero in Medicina Interna per approfondimento diagnostico. Anamnesi patologica remota positiva per cefalea ricorrente trattata con FANS al bisogno. La paziente riferiva una recente diagnosi di cataratta e riportava un occasionale riscontro di febbre intermittente e mialgie prossimali. Da 6 mesi astenia ingravescente associata a perdita di peso significativa. L’esame obiettivo d’ingresso era sostanzialmente nei limiti. All’ECG tachicardia sinusale (102 bpm). Gli esami biochimici di ammissione evidenziavano un quadro di flogosi sistemica, con PCR: 156,4 mg/dl; VES 80 mm/1h, sideremia: 11 mg/dl; transferrina 147 mg/dl; ferritina: 815 mg/dl. Colonscopia nei limiti. Approfondendo l’anamnesi, la cefalea era riferita come bitemporale. La paziente riferiva claudicatio masticatoria e deficit del campo visivo intermittente. Alla palpazione, l’arteria temporale era bilateralmente dura, dolente. Si procedeva all’esecuzione di una biopsia dell’arteria temporale che permetteva di confermare la diagnosi clinica di Arterite a Cellule Giganti di Horton; la paziente veniva avviata al trattamento con Prednisone 50 mg/die. Al primo controllo, la paziente riferiva netta riduzione della sintomatologia, con Hb:10,3 mg/dl."
}