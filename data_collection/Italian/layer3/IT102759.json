{
  "authors": [
    {
      "author": "O. Nannola"
    },
    {
      "author": "R. Berardi"
    },
    {
      "author": "D. Verrillo"
    },
    {
      "author": "P. Morella"
    }
  ],
  "doi": "",
  "publication_date": "2018-MM-DD",
  "id": "IT102759",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Descriviamo due situazioni morbose acute verificatesi in due anziane. Il primo è un infarto miocardico verificatosi poche ore dopo stress acuto in anziana di 83 anni, ipertesa con pregresso ictus. La diagnosi è avvenuta con criteri clinici, ecografici e di laboratorio; la gestione, a domicilio per volontà della paziente, si è basata su terapia medica, controlli enzimatici e elettrocardiografici, ecocardiografia. L’outcome è stato favorevole con normalizzazione di troponina (4 gg.) e ECG (alcune settimane). Nel secondo caso un'anziana di 76 anni, diabetica, ipertesa, dislipidemica, dopo virosi intestinale ha sviluppato una grave insufficienza renale da disidratazione con riscontro EAB di severa acidosi metabolica. La gestione è stata interamente a domicilio, con esami ematochimici, EAB quotidiano, terapia idratante e bicarbonati e.v.. In circa 5 giorni si è ripristinato l’equilibrio acido-base con regressione dell'acidosi metabolica e dell’ipercreatininemia."
}