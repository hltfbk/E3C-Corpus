{
  "authors": [
    {
      "author": "L. Poli"
    },
    {
      "author": "A. Salemi"
    },
    {
      "author": "D. Tirotta"
    },
    {
      "author": "G. Eusebi"
    },
    {
      "author": "M.G. Finazzi"
    },
    {
      "author": "P. Montanari"
    },
    {
      "author": "L. Giampaolo"
    },
    {
      "author": "V. Durante"
    }
  ],
  "doi": "",
  "publication_date": "2015-MM-DD",
  "id": "IT102601",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 67 anni ricoverata per edema, dolore e ipostenia degli arti inferiori da un mese con riscontro di tessuto neoformato retroperitoneale periaortico con interessamento del canale spinale. Eseguiva per insufficiente campionamento tre tentativi di prelievi bioptici sotto guida Tac. Iniziava terapia steroidea con miglioramento dei sintomi. Un esame istologico evidenziava la presenza di tessuto fibroadiposo con infiltrato linfoide B ad elementi medio-piccoli a bassa frazione di crescita (possibile linfoma centrofollicolare a basso grado) e presenza di seconda componente a linfociti T ad alto indice proliferativo con isolate grandi cellule B. Neppure l’indagine molecolare per la scarsità del prelievo era definitiva (linfoma B periferico indolente e linfoma T con grandi cellule B o linfoma B con componente T reattiva). Per il peggiorare della sintomatologia dolorosa al rachide era eseguita RMN lombo-sacrale con evidenza di infiltrazione vertebrale lombo-sacrale, interessamento delle radici della cauda ed infiltrazione dell’uretere di destra."
}