{
  "authors": [
    {
      "author": "A. Cenni"
    },
    {
      "author": "P. Zappoli"
    },
    {
      "author": "E. Jovine"
    },
    {
      "author": "S. Lombardini"
    },
    {
      "author": "M. Beltrami"
    },
    {
      "author": "G. Fornaciari"
    }
  ],
  "doi": "",
  "publication_date": "2014-MM-DD",
  "id": "IT102472",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Maschio, caucasico, 77 anni, asintomatico, giunge alla nostra attenzione per riscontro ecografico occasionale di lesione disomogenea del VI segmento epatico di 6 cm. Gli esami ematici risultano nella norma. Sierologia per virus epatotropi ed α-feto proteina negativi. Una RM epatica conferma lesione espansiva di 8,5x6 cm a carico del lobo destro con caratteristiche di contrast enhancement disomogeneo. Sottoposto ad ago biopsia: tessuti epatici con infiltrazione da adenocarcinoma G2 compatibile sia con metastasi che con neoplasia primitiva epatica (CCA). EGDS, colonscopia e HRTC torace nella norma. CEA nella norma e CA 19-9 aumentato (144 U/ml). Si procede a resezione epatica dei segmenti IVb-V-VI-VII comprendente la colecisti con diagnosi istologica di adenoca mediamente differenziato infiltrante di compatibile origine dalle vie biliari intraepatiche; colecisti e margini liberi da neoplasia (T2N0M0). Non è indicata chemioterapia adiuvante. Ad un anno il paziente è in ottime condizioni cliniche generali, libero da malattia."
}