{
  "authors": [
    {
      "author": "S.L. Calvisi"
    },
    {
      "author": "S. Piras"
    },
    {
      "author": "M.A. Pinna"
    },
    {
      "author": "M.A. Bifulco"
    },
    {
      "author": "P. Onorati"
    },
    {
      "author": "C. Panu Napodano"
    },
    {
      "author": "A. Soddu"
    },
    {
      "author": "A. Ferriani"
    },
    {
      "author": "R. Delias"
    },
    {
      "author": "F. Becciu"
    },
    {
      "author": "F. Flumene"
    }
  ],
  "doi": "",
  "publication_date": "2014-MM-DD",
  "id": "IT102469",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Riportiamo il caso di un paziente di 67 anni giunto alla nostra osservazione con iperpiressia, marcata leucocitosi neutrofila, artrite a carico di gomiti, polsi, ginocchia, tibiotarsiche e metatarsofalangee, depositi tofacei in sede achillea e dei gomiti. I livelli di uricemia e l’autoimmunità risultavano nella norma. All’ingresso il paziente si rifiutava di eseguire un’artrocentesi. Le immagini radiografiche mostravano lesioni di tipo proliferativo-distruttivo con erosioni ossee ad alabarda ed aree di riassorbimento pseudo-cistico, nelle stesse sedi si osservavano calcificazioni lineari fibrocartilaginee, presenti anche a livello dei dischi intervertebrali e delle coxo-femorali. Si poneva diagnosi di artrite cronica, essendo presenti stigmate di danno articolare, da microcristalli (acido urico, che può essere in range nell’attacco acuto, e pirofosfato di calcio). Si impostava terapia con FANS con defervescenza dello stato febbrile e della flogosi articolare, quindi si iniziava l’allopurinolo e la colchicina. Attualmente il paziente è asintomatico da circa due settimane."
}