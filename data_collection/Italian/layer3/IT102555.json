{
  "authors": [
    {
      "author": "annone B"
    },
    {
      "author": "Cannavale A"
    },
    {
      "author": "Iannuzzi R"
    },
    {
      "author": "Laccetti M"
    },
    {
      "author": "Mayer MC"
    }
  ],
  "doi": "",
  "publication_date": "2015-MM-DD",
  "id": "IT102555",
  "url": "https://www.italjmed.org/index.php/ijm/article/download/itjm.2015.s1/549/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 47 anni è venuto alla nostra osservazione per febbricola e perdita di peso (12 kg in due mesi) senza altra sintomatologia. L’esame obiettivo mostrava solo una lieve tachicardia (FC 90/min, ritmo sinusale all’ECG, senza altre alterazioni) e una lieve splenomegalia. I primi esami ematochimici presentavano solo un lieve aumento del fibrinogeno e una leucocitosi neutrofila. Nell’ipotesi di una forma infettiva o neoplastica, abbiamo deciso di usare la ciprofloxacina, in attesa dei risultati delle emoculture e di una TC total body. Quest’ultima mostrava una trombosi dell’arteria e della vena splenica con qualche zona infartuale e una trombosi dell’arteria renale sinistra. Altri esami richiesti mettevano in evidenza un chiaro ipertiroidismo da tiroidite autoimmune, e il paziente ha iniziato un trattamento con tiamazolo e anticoagulanti con buoni risultati."
}