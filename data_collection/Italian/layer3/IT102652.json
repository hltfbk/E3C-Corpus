{
  "authors": [
    {
      "author": "P. De Campora"
    },
    {
      "author": "A. Fontanella"
    },
    {
      "author": "P. Di Micco"
    },
    {
      "author": "L. Fontanella"
    },
    {
      "author": "R. Sangiuolo"
    }
  ],
  "doi": "",
  "publication_date": "2016-MM-DD",
  "id": "IT102652",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Il caso clinico in questione riguarda un paziente 75 enne accompagnato dai familiari in PS dopo che Questi, nell’andare in bagno, era caduto al suolo riportando una trauma cranico. In anamnesi, ipertensione arteriosa in trattamento con ace-inibitori; tabagismo e, degno di nota, un cospicuo calo ponderale nel corso dell’ultimo anno. Clinicamente, Questi, lamentava astenia e continue crisi pruriginose. Nella norma l’elettrocardiogramma e la TC del cranio eseguiti di urgenza in PS. Il Paziente appariva lucido e ben orientato. Astenico. PA 80/55 mmHg. Dagli esami ematici emerse il riscontro di lieve anemizzazione con cospicuo aumento della VES (150 mm). Il paziente ha, quindi, effettuato – seguendo lo “Stepping Diagnosis” per la sincope - l’ecografia dei tronchi sovra-aortici (TSA). Dall’esame è emerso la presenza di ateromi carotidei emodinamicamente non significativi. Nel corso della ecografia, tuttavia, ciò che ha attratto la nostra attenzione, è stata l’osservazione di una voluminosa formazione nodulare tondeggiante nel contesto della ghiandola tiroidea. Tale nodulo, delle dimensioni di 1.2x1.4 cm, ecograficamente ipoecogena, vascolarizzata, risultava circondata da una concatenazione di formazioni linfonodali. Tale lesione, sottoposta a FNA, è risultata essere un linfoma."
}