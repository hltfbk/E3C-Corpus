{
  "authors": [
    {
      "author": "M. Fabbri"
    },
    {
      "author": "E. Cosentino"
    },
    {
      "author": "M. Tellini"
    },
    {
      "author": "M. Bernardini"
    },
    {
      "author": "S. Fruttuoso"
    },
    {
      "author": "F. Corradi"
    },
    {
      "author": "A. Morettini"
    }
  ],
  "doi": "",
  "publication_date": "2014-MM-DD",
  "id": "IT102482",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "D.L., donna, 71 anni, affetta da cardiopatia ischemica post-infartuale già trattata con CABG e PTCA+stenting con attuale angina stabile a carico medio-elevato. A causa di recente dimagrimento, ha eseguito ecografia addome con rilievo di singola massa epatica: l’istologia su biopsia è risultata compatibile con metastasi da adenocarcinoma. EGDS, pancolonscopia, mammografia, TC torace-addome con mdc sono risultate tutte negative per altre lesioni sospette: alla PET rilievo di ipercaptazione linfonodale laterocervicale in quadro di nota linfadenopatia invariata da anni, in assenza di lesioni primitive della sfera ORL. Sia nel caso di singola metastasi epatica da primitivo occulto che in quello di colangiocarcinoma, peraltro non escludibile dalla nuova analisi dei preparati, il GOM ha ritenuto la paziente comunque candidabile alla chirurgia seguita da CT adiuvante. Vista la patologia cardiaca, è stato effettuato ECOstress risultato positivo e dunque seguito da coronarografia che, per l’assenza di stenosi critiche, ha consigliato sola terapia medica e la paziente è stata avviata all’intervento chirurgico: sebbene l’esame istologico intraoperatorio avesse deposto per colangiocarcinoma, il risultato definitivo su pezzo operatorio ha concluso per metastasi da adenocarcinoma. La paziente è stata infine presa in carico dai Colleghi Oncologi per l’esecuzione di CT."
}