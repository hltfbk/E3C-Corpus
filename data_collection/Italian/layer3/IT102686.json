{
  "authors": [
    {
      "author": "F. Serra"
    },
    {
      "author": "A. Bini"
    },
    {
      "author": "M.P. Balla"
    },
    {
      "author": "G. Imperoli"
    }
  ],
  "doi": "",
  "publication_date": "2016-MM-DD",
  "id": "IT102686",
  "url": "https://www.italjmed.org/index.php/ijm/article/view/itjm.2016.s2/858",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una paziente di 73 aa affetta da leucemia mieloide cronica, epatopatia postHCV, ipertensione arteriosa, BPCO in fibrotorace dx, in terapia con Dasatinib, sartanico, broncodilatatori, giunge al dea con emisindrome destra e disartria. Durante la degenza si evidenzia un quadro di estrema gravità per multiple aree ischemiche dell’emisfero sinistro e transitorio infarcimento emorragico, insufficienza respiratoria severa; nello studio eziologico della patologia neurologica emerge un quadro di endocardite sulla valvola mitralica, complicata da perforazione del lembo mitralico posteriore e scompenso cardiaco acuto. È stata intrapresa terapia antibiotica ed antimicotica, pur in presenza di emocolture negative; il decorso è stato ulteriormente complicato dalla comparsa di un quadro di encefalopatia porto-sistemica (ammoniemia fino a 310 ug/dL) correlato all’epatopatia e successivamente da un’insufficienza renale verosimilmente da attribuirsi alla terapia antibiotica, poi almeno parzialmente risolta. La paziente ha iniziato un programma di riabilitazione. La terapia antiblastica è stata sospesa, in accordo con il centro di riferimento. È stato possibile ridurre, ma non sospendere, l’ossigenoterapia."
}