{
  "authors": [
    {
      "author": "E. Venegoni"
    },
    {
      "author": "R. Capra"
    },
    {
      "author": "B. Cattaneo"
    },
    {
      "author": "A. Grittini"
    },
    {
      "author": "L. Pavan"
    },
    {
      "author": "G. Rotiroti"
    },
    {
      "author": "M. Mena"
    },
    {
      "author": "P. Vigano’"
    },
    {
      "author": "N. Mumoli"
    }
  ],
  "doi": "",
  "publication_date": "2020-MM-DD",
  "id": "IT102880",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Ègiunta alla nostra osservazione per broncopolmonite una donna di 52 anni, affetta da anoressia nervosa da circa 40 anni con osteoporosi ed anemia carenziale ed un pregresso episodio settico da E. coli con polmonite destra e sovrainfezione fungina. Erano stati già prescritti vari cicli antibiotici (cefalosporine orali, claritromicina, levofloxacina) senza beneficio. Alla TC torace sono state riscontrate almeno 2 lesioni bollose ripiene di materiale indeterminato al lobo superiore dx ed una analoga al lobo superiore sin. In finestra antibiotica è stata eseguita subito broncoscopia con riscontro di importante ingombro catarrale mucopurulento e megabronco al segmentario posteriore del superiore dx. Non è stato isolato alcun germe dai broncoaspirati ma è risultata positiva la ricerca di galattomannano su siero. La pz ha iniziato pertanto isavuconazolo senza alterazioni degli indici epatici quindi è stata dimessa. Purtroppo è stata ricoverata nuovamente dopo pochi giorni per grave peggioramento delle condizioni generali fino al decesso."
}