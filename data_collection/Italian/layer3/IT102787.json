{
  "authors": [
    {
      "author": "Dorato M"
    },
    {
      "author": "Meini G"
    },
    {
      "author": "Cuomo V"
    },
    {
      "author": "Ranucci RAN"
    }
  ],
  "doi": "",
  "publication_date": "2019-MM-DD",
  "id": "IT102787",
  "url": "https://www.italjmed.org/index.php/ijm/article/download/itjm.2019.s1/1163/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di aa 51 ricoverata per febbre con picchi fino a 41°C, nausea, vomito, mialgie. In anamnesi nell’anno precedente diagnosi di timoma infiltrante, stadio III/Masaoka, con miastenia gravis ed ipogammaglobulinemia. Terapia in corso con glucocorticoidi ed anticolinesterasici. Durante il ricovero febbre remittente con cefalea e torpore. L’emocromo mostrava 12.000 GB con il 92% di neutrofili e PCR: 11,26 mg/l. Veniva effettuata l’emocoltura e quindi iniziata terapia antibiotica empirica compatibile con la miastenia a base di Ceftarolina Fosamil 600 mg x 2 e Fluconazolo 200 mg/die dopo prima dose doppia. Intanto l’emocoltura risultava positiva per Listeria monocytogenes. Si decideva quindi di impiegare Piperacillina/Tazobactam 2+0,25g x3 con rapido miglioramento clinico e scomparsa della febbre. Dopo 4 giorni di terapia la PCR era diminuita a 0.49 mg/l con GB: 5.390 e N: 76.1%. La paziente veniva quindi dimessa con Ampicillina 2g/die per altri 10 giorni e indicazioni di specifica igiene alimentare."
}