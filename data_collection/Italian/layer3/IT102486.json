{
  "authors": [
    {
      "author": "M.C. Fontana"
    },
    {
      "author": "T. Baldini"
    },
    {
      "author": "M. Capitelli"
    },
    {
      "author": "G. Cioni"
    }
  ],
  "doi": "",
  "publication_date": "2014-MM-DD",
  "id": "IT102486",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 52 anni si rivolge al PS per dolori addominali diffusi e vomito presenza di confusione mentale. In anamnesi: consuetudine etilica, negata dalla paziente. Presenza di ipotensione marcata, ipotermia, acidosi metabolica all’EGA con lattati elevati (10 mml/). Obiettività con marcata disidratazione, confermata anche dall’ecografia che mostra una vena cava inferiore (VCI) virtuale. Esami ematici con iperbilirubinemia, modesto incremento di amilasi (1,5x) e lipasi, creatinina 3,2 mg/dl. In reparto persistenza di marcata ipotensione, paziente confusa, itterica. EGA con persistenza di acidosi, lattati in aumento (12 mmmol/l), gap anionico severamente aumentato. Obiettività addominale con dolorabilità diffusa, ma senza segni di addome acuto. In ecoscopia: VCI piccola, modesta quota di liquido libero nel Douglas, steatosi epatica, modesto edema pancreatico. Negata assunzione di tossici. Viene effettuato riempimento volemico con liquidi riscaldati infondendo complessivamente 6000 cc senza ottenere risposta pressoria, anuria. Si inizia pertanto infusione di noradrenalina. All’EGA lattati in aumento (15 mol/l). Eseguiti prelievi tossicologici la paziente viene trasferita in rianimazione dove viene sottoposta ad emodialisi. Ai test tossicologici rilievo di incremento dei formiati come da intossicazione da metanolo. Tipica della intossicazione da metanolo è la acidosi severa con lattati elevati ed aumento del gap anionico, il quadro va sospettato in pazienti a rischio, in presenza di PH<7,3, bicarbonato <20mml/l e gap osmolare >10 mosm/l, come nel caso descritto."
}