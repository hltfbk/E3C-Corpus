{
  "authors": [
    {
      "author": "S. Sabatino"
    },
    {
      "author": "A. Bruni"
    },
    {
      "author": "M. De Fini"
    },
    {
      "author": "M. Lovecchio"
    },
    {
      "author": "G. Minenna"
    },
    {
      "author": ""
    }
  ],
  "doi": "",
  "publication_date": "2020-MM-DD",
  "id": "IT102911",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "G. Orsitto, E. Saracino, M. Zenzola Maschio di 34 anni, in abs, si ricovera per dolore colico al fianco destro irradiato in sede inguinale omolaterale. Gli ematochimici mostrano leucocitosi neutrofila, PCR 18 (v.n. 0-0,5), creatinina 0.9, presenza di nitriti urinari. Dopo evidenza ecografica di pielectasia destra, esegue Tac addome con riscontro di “agenesia della vena cava inferiore (AVCI) con evidenza di multipli circoli venosi vicarianti ectasici e trombizzati in sede retroperitoneale, con imbibizione del tessuto adiposo adiacente e compressione ab estrinseco sull’uretere destro”. Intrapresa terapia con EBPM e levofloxacina, il paziente presenta progressivo miglioramento del quadro algico con evidenza angio-Tac a 2 settimane di “ricanalizzazione dei vasi trombotici, riduzione dell’imbibizione adiposa e della compressione ureterale”. Lo screening per trombofilia evidenzia mutazione in omozigosi di MTHFR (gene mutante C677T) associato a iperomocisteinemia moderata (34, v.n. <13) e deficit di folati. Il paziente viene dimesso asintomatico con warfarin secondo PT INR e supplemento di acido folico."
}