{
  "authors": [
    {
      "author": "M. Spagnolo"
    },
    {
      "author": "V. Valiani"
    },
    {
      "author": "G. Dell’Anna"
    },
    {
      "author": "L. Ria"
    }
  ],
  "doi": "",
  "publication_date": "2020-MM-DD",
  "id": "IT102916",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Un uomo di 55 anni giunge per nausea, vomito e addominalgie con incremento volumetrico dell’addome. La TC addome eseguita in urgenza mostra “abbondante ascite, micropoliadenopatie mesenteriche e linfonodo di 18 mm nell’angolo cardiofrenico anteriore dx, iperdensità reticolare del tessuto adiposo mesenteriale”. L’Rx del torace e gli esami di laboratorio (inclusi indici di flogosi ed autoimmunità) risultano nella norma. L’indagine PET evidenzia iperaccumulo a livello di: “linfonodo dell’angolo cardiofrenico dx, alcuni linfonodi della catena mammaria interna bilateralmente e di diverse nodulazioni tissutali periviscerali addominali (SUV max 4.8)”. Viene quindi sottoposto a laparoscopia diagnostica con biopsie peritoneali. L’esame istologico descrive: “frammenti di tessuto fibroadiposo focalmente rivestiti da mesotelio con flogosi cronica granulomatosa giganto-cellulare non necrotizzanti”. L’Intradermoreazione di Mantoux e l’IGRA test per BK sono positivi, ma la ricerca di BAAR e colturale su liquido ascitico risultano negativi. Il paziente viene dimesso con diagnosi di “granulomatosi mesenterica idiopatica in infezione tubercolare latente” e terapia steroidea per 6 mesi con risoluzione del quadro clinico."
}