{
  "authors": [],
  "doi": "",
  "publication_date": "2017-MM-DD",
  "id": "IT103954",
  "url": "",
  "source": "Miur",
  "source_url": "https://www.miur.gov.it",
  "licence": "CC-BY",
  "language": "it",
  "type": "other",
  "description": "General Medicine Questions and Answers for Medical Students",
  "text": "Una signora di 67 anni viene trovata morta dal figlio nel proprio appartamento a Roma. Quando arrivano i Carabinieri la trovano sdraiata supina sul letto con le braccia flesse sotto al capo. Le finestre della casa sono chiuse e la temperatura ambientale è di 20 °C. Il medico legale, durante il sopralluogo, esegue la misurazione della temperatura corporea del cadavere per via rettale che risulta pari a 36 °C all'inizio del sopralluogo e di 35,5 °C alla rilevazione finale (circa un'ora dopo). Non è presente rigidità cadaverica, ma sono presenti sfumate macchie ipostatiche ai glutei e alle spalle. Esternamente sono presenti delle lesioni \"sospette\" sul collo e sul torace della paziente che rendono necessaria l'esecuzione dell'esame autoptico."
}