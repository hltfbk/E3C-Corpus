{
  "authors": [
    {
      "author": "d’Errico T"
    },
    {
      "author": "Ambrosca C"
    },
    {
      "author": "Varriale M"
    },
    {
      "author": "Maffettone A"
    },
    {
      "author": "Italiano G"
    },
    {
      "author": "Visconti M"
    },
    {
      "author": "Tassinario S"
    }
  ],
  "doi": "",
  "publication_date": "2019-MM-DD",
  "id": "IT102784",
  "url": "https://www.italjmed.org/index.php/ijm/article/download/itjm.2019.s1/1163/",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Femmina di 56 anni affetta da psoriasi ai gomiti e alle ginocchia insorti all’età di 24 anni; la paziente nel maggio 2015 aveva presentato tenosinovite al polso destro e dattilite al terzo raggio della mano destra; uno specialista reumatologo posta diagnosi di PsA aveva prescritto terapia con Methotressato (MTX) 15 mg/sett. e prednisone 5 mg/die con buona risposta clinica fino al gennaio 2016, successivamente incremento delle transaminasi fino a 6X e sospensione di MTX; ad aprile 2016 diagnosi di leucemia mieloide cronica (LMC) e trattamento con Nilotinib. A settembre 2016 la paziente è giunta alla nostra osservazione con psoriasi severa (coinvolgimento di circa l’80% del corpo), e riacutizzazione tenosinovitica nelle sedi già in precedenza impegnate, LMC in stabile remissione. Valutato il quadro clinico ed in accordo con lo specialista ematologo abbiamo instaurato terapia con Apremilast con titolazione della dose fino a 30 mg bid. In novembre la rivalutazione del quadro clinico ha mostrato un rilevante miglioramento della componente cutanea (estensione ridotta di circa il 50% e riduzione della componente desquamativa) e remissione quasi completa della componente articolare ed entesitica, quadro ematologico in stabile remissione."
}