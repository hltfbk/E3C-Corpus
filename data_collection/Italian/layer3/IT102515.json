{
  "authors": [
    {
      "author": "E. Peros"
    },
    {
      "author": "F. Costanzo"
    },
    {
      "author": "S. Tirella"
    },
    {
      "author": "A. D’Ospina"
    },
    {
      "author": "L. Magnani"
    }
  ],
  "doi": "",
  "publication_date": "2014-MM-DD",
  "id": "IT102515",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 58 anni affetto da cirrosi epatica HCV correlata, diagnosticata da più di 10 anni or sono, con ipertensione portale (varici esofagee F2, splenomegalia). In terapia con propranololo. In seguito all'improvviso incremento volumetrico della cavità addominale è stata anticipata la visita di controllo con riscontro ecografico di discreta quantità di versamento ascitico. Non era presente febbre nè tensione addominale. Interpretato come scompenso ascitico da ipertensione portale è stata impostata terapia con furosemide e potassio canreonato. Dopo 15 giorni, alla rivalutazione del quadro è stato evidenziato un peggioramento dell'ascite per cui si è proceduto ad una paracentesi esplorativa- evacuativa. Venivano riscontrati un gradiente siero-ascitico dell'albumina di 0.9g/dl suggestivo per ascite essudativa ed incremento dei markers neoplastici in particolare del CA19.9 (15000 U/ml). Èstata eseguita RMN con mdc che ha evidenziato una neoformazione della coda pancreatica di 2 cm e carcinomatosi peritoneale. Il decorso è stato fulminante portando il paziente all'exitus nell'arco di un mese."
}