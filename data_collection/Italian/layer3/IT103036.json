{
  "authors": [
    {
      "author": "R. Tripaldi"
    },
    {
      "author": "L. Nisi"
    },
    {
      "author": "G. Matarrese"
    },
    {
      "author": "G. Buccoliero"
    },
    {
      "author": "L. Cristiano"
    },
    {
      "author": "F. Resta"
    },
    {
      "author": "R. Conserva"
    }
  ],
  "doi": "https://doi.org/10.4081/mm.2007.2823",
  "publication_date": "2007-09-30",
  "id": "IT103036",
  "source": "microbiologia medica",
  "source_url": "https://www.pagepressjournals.org/index.php/mm/",
  "licence": "CC-BY-NC",
  "language": "it",
  "url": "https://www.pagepressjournals.org/index.php/mm/article/view/2823",
  "type": "journal",
  "description": "",
  "text": "G.A. femmina di 39 anni, sieropositiva per HIV dal 1999 con fattore di rischio eterosessuale, alla prima osservazione aveva una conta di CD4+ 590 cellule/ml e una carica virale di HIV di 150.000 copie/ml (metodo PCR Amplicor-Roche, cut-off HIV-RNA <400 copie), con stadio clinico A1 (CDC 1993-modificato). Nel settembre 2000 in presenza di sintomi-HIV correlati, calo di CD4+ (343) ed elevata viremia (990.000) iniziava terapia antiretrovirale con d4T+dDI+EFV, con risposta clinica e immuno-virologica sino a giugno 2002. Successivamente per ricomparsa di viremia misurabile (3000), non avendo la disponibilità dei test genotipici, non volendo utilizzare altra classe di farmaci per problemi di aderenza, venne effettuato switch terapeutico alla associazione Trizivir.\nVenne documentata anche in questo caso una risposta immunno-virologica con viremia non misurabile (<200) sino a novembre 2004. A marzo 2005 pur in presenza di bassa viremia (HIV-RNA 400copie) fu eseguito test genotipico (Trugene HIV-1 Genotyping Bayer), che rilevò mutazioni della trascrittasi inversa (M41L,D67N,K70R,T215,K219E V75M, M184V Y188L, G190A) che conferivano resistenza a tutti i farmaci della classe e assenza di mutazioni della proteasi. Veniva pertanto iniziata una terapia di combinazione con 2 IP (LPV/r+ATV) con rapido abbattimento della viremia <40 copie (metodo TaqMan HIV Roche) mantenuta ad oggi."
}