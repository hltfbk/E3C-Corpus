{
  "authors": [
    {
      "author": "P. Fortini"
    },
    {
      "author": "A. Brazzi"
    },
    {
      "author": "S. Mariano"
    },
    {
      "author": "V. Cancelloni"
    },
    {
      "author": "S. Gonnelli"
    },
    {
      "author": "C. Caffarelli"
    },
    {
      "author": "R. Nuti"
    }
  ],
  "doi": "",
  "publication_date": "2019-MM-DD",
  "id": "IT102827",
  "url": "https://www.italjmed.org/index.php/ijm/article/view/itjm.2019.s2/1171",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 39 anni ricoverato per febbre presente da alcuni giorni e peggioramento delle condizioni generali. In anamnesi: tetraplegia post incidente stradale; colecistite trattata con colecistectomia e impianto di stent biliare, complicata da grave insufficienza respiratoria richiedente tracheostomia. L’esame obiettivo, gli elevati valori di globuli bianchi, di procalcitonina, degli indici di colestasi e di SOFA score, associati al riscontro strumentale di dilatazione delle vie biliari ed inginocchiamento dello stent, hanno fatto porre diagnosi di sepsi biliare. È stata iniziata terapia antibiotica empirica con Piperacillina/ Tazobactam e Gentamicina. Il persistere di febbre ed elevati indici di flogosi ci ha indotto, dopo 36 ore di terapia, a sostituire Piperacillina/Tazobactam con Merrem;eseguita ERCP non efficace. Le emocolture sono risultate positive per Klebsiella oxytoca, resistente a Piperacillina/Tazobactam, e per C. parapsilosis trattata con echinocandina. Posizionato drenaggio biliare percutaneo, il paziente è progressivamente migliorato."
}