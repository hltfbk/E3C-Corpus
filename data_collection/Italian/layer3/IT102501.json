{
  "authors": [
    {
      "author": "A. Marchetti"
    },
    {
      "author": "T. Gentili"
    },
    {
      "author": "M. Pennacchioni"
    },
    {
      "author": "V.G. Menditto"
    },
    {
      "author": "C. Nitti"
    }
  ],
  "doi": "",
  "publication_date": "2014-MM-DD",
  "id": "IT102501",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 59 anni con febbre e diarrea da circa 1 mese. In anamnesi: psicosi con allettamento, diabete mellito tipo 2, piastrinopenia autoimmune. All’arrivo febbre (TC max 37,8 °C); cute e mucose disidratate; addome meteorico, non dolorabile. Agli esami di laboratorio: anemia (Hb 9,3 g/dl) elevata la calprotectina fecale (447 mcg/g feci) e PCR 16,6 mg/dl. Funzionalità renale, epatica e pancreatica risultavano normali. Negativa coprocoltura, ricerca del C.Difficilis, sierologia immunitaria e markers neoplastici. La RM addome evidenziava ispessimento della parete laterale del retto e la colonscopia mostrava erosioni ed iperemia del retto e del sigma. Nell’ipotesi di malattia infiammatoria cronica intestinale (MICI) è stato intrapreso, in attesa della biopsia, trattamento con mesalazina e steroide con incompleta risposta clinica. La biopsia ha mostrato inclusioni nucleari positive per CMV. La diarrea si è risolta dopo trattamento con ganciclovir; si è associata guarigione endoscopica."
}