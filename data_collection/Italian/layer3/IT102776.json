{
  "authors": [
    {
      "author": "L. Varvello"
    },
    {
      "author": "E. Chiarot"
    },
    {
      "author": "C. Pascale"
    }
  ],
  "doi": "",
  "publication_date": "2018-MM-DD",
  "id": "IT102776",
  "url": "https://www.italjmed.org/index.php/ijm/article/view/itjm.2018.s2/1072",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Si descrive il caso di una donna di 76 anni con storia di ipertensione arteriosa e tiroidite autoimmune in terapia sostitutiva e persistenza di elevato titolo di anticorpi antitiroide. Nel sospetto dipolimialgia reumatica, per presenza di cefalea e artromialgie, assumeva terapia corticosteroidea, in scalare. Veniva ricoverata per la comparsa di disorientamento, confusione e atassia cerebellare, in corso di febbre. Si effettuava esame del liquor cefalorachidiano risultato negativo per infezioni. L’elettroencefalogramma (EEG) presentava anomalie epilettiformi in sede temporale sinistra. L’ecodoppler dei vasi epiaortici e delle arterie temporali non dimostrava alterazioni di parete e la RM encefalo escludeva vasculite o altra patologia intracranica. Veniva riaumentata la terapia corticosteroidea (metilprednisolone 16 mg al dì) con progressivo e completo recupero delle funzioni cognitivo-motorie e della stazione eretta, e normalizzazione dell’EEG."
}