{
  "authors": [
    {
      "author": "F. Bucciero"
    },
    {
      "author": "S. Lunardi"
    },
    {
      "author": "S. Deiana"
    },
    {
      "author": "T. Gabbani"
    },
    {
      "author": "R. Puntili"
    },
    {
      "author": "S. Giovanelli"
    },
    {
      "author": "F. Mini"
    },
    {
      "author": "G. Razzolini"
    },
    {
      "author": "M. Marsico"
    },
    {
      "author": "A. Calabro"
    },
    {
      "author": "M.R. Biagini"
    },
    {
      "author": "S. Milani"
    }
  ],
  "doi": "",
  "publication_date": "2013-MM-DD",
  "id": "IT102402",
  "url": "https://italjmed.org/index.php/ijm/article/view/itjm.2013.s2/491",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna 52 anni. Tiroidite autoimmune in terapia sostitutiva. Da circa 3 mesi comparsa di diarrea acquosa (10 scariche/die) anche notturna. Agli esami ematochimci di controllo con riscontro di elevati livelli di gastrina (3454 pg/ml), polipeptide pancreatico (1534 pg/ml) e Cromogranina A (343 ng/ml). La paziente ha eseguito Octreoscan che ha mostrato reperti scintigrafici sospetti per localizzazione ad elevata densità recettoriale sst2 nella sede duodeno-pancreatica. Alla Tc addome mdc neoformazione della testa pancreatica, adiacente alla II porzione duodenale, con parete mediale al di sopra della papilla che presenta aspetto ispessito. All’ecoendoscopia presenza di tumefazione disomogenea in corrispondenza della testa pancreatica. Alla luce del quadro clinico, ematochimico e strumentale la paziente è stata sottoposta a duodenocefalopancreasectomia. Il gastronoma è un neoplasia che origina dalle cellule del sistema neuroendocrino secernente gastrina. Nel 60-90% si tratta di una neoplasia maligna e si localizza più frequentemente a livello della regione duodeno-pancreatica. Clinicamente si manifesta con ulcerazioni del tratto gastroenterico refrattarie a terapia medica, diarrea e RGE. Può far parte della Sindrome MEN 1. Il sospetto diagnostico deriva dal riscontro di elevati livelli di gastrina (>600 pg/ml) e viene confermato dalla positività dell’esame scintigrafico con recettori per somatostatina."
}