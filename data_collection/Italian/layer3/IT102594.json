{
  "authors": [
    {
      "author": "A. Marinaro"
    },
    {
      "author": "R. Capecchi"
    },
    {
      "author": "G. Di Colo"
    },
    {
      "author": "E. Caltran"
    },
    {
      "author": "E. Catarsi"
    },
    {
      "author": "P. Migliorini"
    },
    {
      "author": "A.G. Tavoni"
    }
  ],
  "doi": "",
  "publication_date": "2015-MM-DD",
  "id": "IT102594",
  "url": "https://www.italjmed.org/index.php/ijm/article/view/itjm.2015.s2/548",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Donna di 25 anni affetta da LES in terapia con steroide, idrossiclorochina, ciclosporina, presenta improvvise parestesie alla gamba destra con graduale estensione ascendente e lombalgia. In pochi giorni i sintomi si estendono alla gamba sinistra con disestesie, debolezza, difficoltà alla deambulazione e contrazione della diuresi. All’obiettività ipostenia e iporeflessia agli arti inferiori, Mingazzini positivo, Babinski e ipoestesia nella metà inferiore del corpo. Agli esami indici di flogosi elevati, anticorpi antinucleo ad alto titolo, a pattern omogeneo e anticorpi anti DNA; ipertiroidismo. La normalità degli enzimi muscolari esclude la miopatia da ipertiroidismo e test sierologici escludono cause infettive. La risonanza magnetica (RM) mostra segni di mielite in D9-D11. Il coinvolgimento neurologico della vescica spiega la ritenzione urinaria. Posta diagnosi di mielite lupica inizia terapia steroidea e Ciclofosfamide con rapido miglioramento clinico. Oggi la paziente ha solo lievi deficit motori e sensitivi alla gamba destra. La RM dopo 2 mesi di terapia documenta la riduzione della flogosi midollare."
}