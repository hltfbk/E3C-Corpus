{
  "authors": [
    {
      "author": "F. Ciaburri"
    },
    {
      "author": "G. Caruso"
    },
    {
      "author": "F. Capasso"
    },
    {
      "author": "A. Ilardi"
    },
    {
      "author": "S. Scarfiglieri"
    },
    {
      "author": "M. D’Avino"
    }
  ],
  "doi": "",
  "publication_date": "2020-MM-DD",
  "id": "IT102890",
  "url": "https://www.italjmed.org/index.php/ijm/article/view/itjm.2020.s2",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Una donna di 73 anni si ricovera in pronto soccorso per condizioni generali compromesse. Viene inviata per prosieguo terapia presso la UOC Lungodegenza per malnutrizione e cachessia con demenza. La paziente confusa, con BMI 17.90%, pelle secca, ipoelastica, masse muscolari ipotoniche, ipotrofiche, iperreflessia. Ipoalbuminemia, anemia normocromica, normocitica. La EGDS evidenza esofago dilatato, con ingesti alimentari da stasi a livello antrale, lume ristretto a 2-3 cm dal cardias che si valica con difficoltà, con passaggio “a scatto” del bolo attraverso lo Sfintere Esofageo Inferiore (SEI). Alla manometria esofagea: reperto compatibile per acalasia esofagea idiopatica. Si applica PEG, ma la paziente mostra, durante il ricovero, un peggioramento delle performance psicomotorie (MMSE 15/30) con torpore ed astenia generalizzata. Viene sottoposta ad EEG e RM encefalo che mostrano rispettivamente: attività elettrica cerebrale abbastanza rallentata e alterazioni tutte suggestive per Encefalopatia di Wernicke. La paziente è stata trattata con nutrizione enterale ed integrazione terapeutica con Tiamina (100 mg/ev/24 h) e dimessa con diagnosi di acalasia esofagea idiopatica con malnutrizione secondaria ed encefalopatia di Wernike."
}