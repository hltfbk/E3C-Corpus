{
  "authors": [
    {
      "author": "F. Tiratterra"
    },
    {
      "author": "P. Ventura"
    },
    {
      "author": "C. Villani"
    },
    {
      "author": "P. Marchetti"
    },
    {
      "author": "U. Recine"
    }
  ],
  "doi": "",
  "publication_date": "2014-MM-DD",
  "id": "IT102533",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Uomo di 84 anni con febbre da cinque giorni. È affetto da linfoma non Hodgkin trattato con prednisone, rituximab, chlorambucil. Esame clinico all’ingresso: condizioni generali discrete, febbre (T 39°), null’altro di rilevante. Esami ematochimici normali salvo creatinina (1,31 mg/dl), PCR (2,64 U/l). Prelevate urinocoltura ed emocolture viene iniziata terapia con levofloxacina. Persistendo febbre, sospesa levofloxacina ed inziata somministrazione di imipenem cilastatina, amikacina, vancomicina. Tre giorni dopo, scomparsa la febbre, comparsa di disorientamento tempo-spaziale. TC cerebrale negativa. L’esito delle colture è negativo. La situazione clinica peggiora, il paziente diviene soporoso, non deficit neurologici di tipo focale, né rigidità nucale, non febbre. Vengono eseguiti puntura lombare (esame liquor normale), RMN encefalo che mostra due piccole focalità nel corno occipitale del ventricolo laterale di destra e nella regione insulare sinistra. Nell’ipotesi di una encefalite fungina viene iniziato caspofungin. Nei giorni successivi il paziente entra in coma e muore. Diagnosi autoptica: encefalite con necrosi tissutale e presenza di rari microrganismi fungini compatibili con Candida con localizzazione sottocorticale e nella sostanza bianca del centro semiovale di destra."
}