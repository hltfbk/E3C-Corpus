{
  "authors": [
    {
      "author": "A. Briozzo"
    },
    {
      "author": "R. Boero"
    },
    {
      "author": "S. Marengo"
    },
    {
      "author": "C. Norbiato"
    }
  ],
  "doi": "",
  "publication_date": "2014-MM-DD",
  "id": "IT102464",
  "url": "https://www.italjmed.org/index.php/ijm/article/view/itjm.2014.s2/487",
  "source": "Italian Journal of Medicine",
  "source_url": "https://www.italjmed.org",
  "licence": "CC-BY",
  "language": "it",
  "type": "journal",
  "description": "",
  "text": "Ad ottobre 2013 venivano ricoverati in Medicina, per astenia ed ipertermia persistente preceduta da brividi scuotenti, un uomo di 63 ed una donna di 65 anni. Entrambi i pazienti erano stati sottoposti circa 15 anni prima a sostituzione valvolare aortica e mitralica con protesi meccaniche e la paziente anche a posizionamento di pace-maker (PM) nel 2007. Durante la degenza persistenza di febbre con emocolture positive per Stafilococcus aureus meticillino-sensibile, per cui erano stati richiesti dapprima ecocardiogramma transtoracico, quindi ecocardiogramma transesofageo (TEE) entrambi negativi per vegetazioni protesiche e/o del PM. Alla TC total body venivano esclusi altri focolai flogistici. Il forte sospetto clinico di endocardite, per la persistenza di ipertermia con ripetute emocolture positive in presenza di terapia antibiotica mirata, ci induceva a richiedere la PET che evidenziava in entrambi i casi ipercaptazione della protesi mitralica e, per la donna, dellâ€™elettrocatetere del PM. I pazienti venivano sottoposti ad intervento cardiochirurgico di sostituzione valvolare e la donna anche ad estrazione di PM. In sede operatoria conferma per entrambi di estese vegetazioni sul lato atriale delle protesi mitraliche."
}